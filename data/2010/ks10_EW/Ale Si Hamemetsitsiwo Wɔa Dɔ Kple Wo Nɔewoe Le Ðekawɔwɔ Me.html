<header>
<p class="contextTtl" id="p1" data-pid="1"><span id="page11" class="pageNum" data-no="11" data-before-text="11"></span><strong>Ta Evelia</strong></p>
<h1 id="p2" data-pid="2"><strong>Ale Si Hamemetsitsiwo Wɔa Dɔ Kple Wo Nɔewoe Le Ðekawɔwɔ Me</strong></h1>
</header>
<div class="openingContent"><p id="p3" data-pid="3" class="sa">Mina wòadze kɔtɛ be mielɔ̃ ɖe edzi be Yesue nye hamea ƒe Ta</p>
<p id="p4" data-pid="4" class="sa">Miwɔ hamemetsitsiwo ƒe kpekpe siwo me viɖe le</p>
<p id="p5" data-pid="5" class="sa">Miwɔ ɖoɖo nyui ɖe hamea ƒe nuhiahiãwo gbɔ kpɔkpɔ ŋu</p>
<p id="p6" data-pid="6" class="sa">Miti ŋutifafa yome le mia nɔewo dome abe gbɔgbɔmemewo ene</p>
</div>
<div class="bodyTxt">
<div id="section1" class="section">
<div class="pGroup">
<p id="p7" data-pid="7" class="sb">1. Yehowa ɖo Yesu Kristo wònye Kristo hamea ƒe Ta. (<a href="jwpub://b/NWT/49:1:22-49:1:23" data-bid="1-1" class="b">Ef. 1:22, 23</a>) <a href="jwpub://b/NWT/66:1:20-66:1:20" data-bid="2-1" class="b">Nyaɖeɖefia 1:20</a> ɖɔ Yesu be elé hamemetsitsi amesiaminawo ɖe eƒe nuɖusi me, eye ne míekekee ɖe enu la, efia be efiaa mɔ hamemetsitsiwo ƒe hawo katã ale be Yehowa ƒe lɔlɔ̃nu nava eme. (<a class="xt" data-xtid="7" href="jwpub://p/EW:1101988006/6-16:223"><em>re </em>axa 28-29,</a><a class="xt" data-xtid="8" href="jwpub://p/EW:1101988021/36:76-41:788"> 136</a>) <strong>Lɔlɔ̃ ɖe edzi be Yesue nye hamea ƒe Ta nana nuwɔwɔ aduadu kple ɖekawɔwɔ </strong>nɔa hamemetsitsiwo dome. Ne miewɔa nu siwo gbɔna la, aɖee afia be miebɔbɔa mia ɖokui ɖe Kristo ƒe tanyenye te:</p>
<ul><li><p id="p8" data-pid="8" class="su">  Mina Biblia nafia mɔ mi le nyametsotsowo wɔwɔ me.—<a href="jwpub://b/NWT/43:7:16-43:7:18" data-bid="3-1" class="b">Yoh. 7:16-18</a>.</p>
</li>
<li><p id="p9" data-pid="9" class="su">  Miɖo to mɔfiame siwo “kluvi nuteƒewɔla kple aɖaŋudzela” nana to eteƒenɔlawo dzi; ame siawo dometɔ aɖewoe nye Alɔdzekɔmiti me tɔwo, dzikpɔla mɔzɔlawo, kple ame bubu siwo Dziɖuha la ɖo be woaxɔ ŋgɔ.—<a href="jwpub://b/NWT/40:24:45-40:24:47" data-bid="4-1" class="b">Mat. 24:45-47;</a><a href="jwpub://b/NWT/58:13:17-58:13:17" data-bid="4-2" class="b"> Heb. 13:17</a>.</p>
</li>
<li><p id="p10" data-pid="10" class="su">  Migazi miaƒe nukpɔsusuwo kple didiwo ɖe hamea alo hamemetsitsiwo ƒe ha la dzi alo awɔ se siwo nye mia ŋutɔwo miaƒe susu na wo o.—<a href="jwpub://b/NWT/46:4:6-46:4:6" data-bid="5-1" class="b">1 Kor. 4:6</a>.</p>
</li>
<li><p id="p11" data-pid="11" class="su"><span id="page12" class="pageNum" data-no="12" data-before-text="12"></span>  Miɖo to nyuie ne hati hamemetsitsiwo le nu ƒom.—<a href="jwpub://b/NWT/45:12:10-45:12:10" data-bid="6-1" class="b">Rom. 12:10b;</a><a href="jwpub://b/NWT/59:1:19-59:1:19" data-bid="6-2" class="b"> Yak. 1:19</a>.</p>
</li>
<li><p id="p12" data-pid="12" class="su">  Miwɔ nu ɖe hamea me tɔ ɖe sia ɖe ŋu le dɔmenyo kple lɔlɔ̃ me, hati hamemetsitsiwo hã le eme, eye migaɖu aƒetɔ ɖe wo dzi o.—<a href="jwpub://b/NWT/40:11:28-40:11:30" data-bid="7-1" class="b">Mat. 11:28-30;</a><a href="jwpub://b/NWT/43:21:15-43:21:17" data-bid="7-2" class="b"> Yoh. 21:15-17;</a><a href="jwpub://b/NWT/60:5:1-60:5:3" data-bid="7-3" class="b"> 1 Pet. 5:1-3,</a><a href="jwpub://b/NWT/60:5:5-60:5:5" data-bid="7-4" class="b"> 5</a>.</p>
</li>
<li><p id="p13" data-pid="13" class="su">  Mido gbe ɖa ne edze abe hamemetsitsiwo mele ta kpɔm na nya aɖe o ene.—<a href="jwpub://b/NWT/59:1:5-59:1:5" data-bid="8-1" class="b">Yak. 1:5</a>.</p>
</li>
</ul>
</div>
</div>
<div id="section2" class="section">
<h2 id="p14" data-pid="14"><strong>Hamemetsitsiwo Ƒe Kpekpewo</strong></h2>
<div class="pGroup">
<p id="p15" data-pid="15" class="sb">2. Ŋɔŋlɔawo me kpɔɖeŋuwo dzie wotu hamemetsitsiwo ƒe ha ƒe ɖoɖoa ɖo. (<a href="jwpub://b/NWT/44:14:23-44:14:23" data-bid="9-1" class="b">Dɔw. 14:23;</a><a href="jwpub://b/NWT/44:20:17-44:20:17" data-bid="9-2" class="b"> 20:17;</a><a href="jwpub://b/NWT/56:1:5-56:1:5" data-bid="9-3" class="b"> Tito 1:5</a>; tsɔe sɔ kple <a href="jwpub://b/NWT/46:12:19-46:12:20" data-bid="10-1" class="b">1 Kor. 12:19, 20</a>) Ne hamemetsitsiwo ƒe haa le nya aɖe lém kpɔ la, <strong>Kristo ate ŋu ato gbɔgbɔ kɔkɔea dzi azã hamemetsitsi ɖe sia ɖe </strong>wòagblɔ nya aɖe si ana woawɔ nyametsotso nyuitɔ, nyametsotso si anye ɖewohĩ womate ŋu awɔ hafi o ne ɖe wote ɖe hamemetsitsiawo ŋu ɖekaɖeka.—<a href="jwpub://b/NWT/44:15:6-44:15:21" data-bid="11-1" class="b">Dɔw. 15:6-21</a>.</p>
<p id="p16" data-pid="16" class="sb">3. <strong>Ɣeyiɣi siwo woawɔ hamemetsitsiwo ƒe kpekpewo: </strong>Le ɖoɖoa nu la, hamemetsitsiwo ƒe ha wɔa kpekpe zi ene ƒe sia ƒe. Hekpe ɖe hamemetsitsiwo ƒe kpekpe siwo wowɔna le nutome sue dzikpɔla ƒe sasrãkpɔ me zi eve le ƒea me ŋu la, ele be ɣleti etɔ̃ lɔƒo le eƒe sasrãkpɔ ɖe sia ɖe vɔ megbe la woawɔ kpekpe. Hamemetsitsiwo ƒe haa ate ŋu awɔ ɖoɖo ɖe kpekpe bubuwo ŋu ɣesiaɣi si wòhiã. Mikpɔ egbɔ be kpekpe bubu siwo miawɔ la naku ɖe taɖodzinu si tae miebe yewoawɔe ɖo la ɖeɖe ko ŋu. Mina miaƒe nuƒo le nya si lém miele kpɔ ŋu nanɔ kpuie, eme nakɔ, eye wòaku ɖe nyaa ŋu tẽe. Kpekpe siwo mehiã o, alo wodidi akpa, axɔ ɣeyiɣi xɔasi siwo hamemetsitsiwo ate ŋu azã ɖe woƒe ƒomewo, gbeadzisubɔsubɔdɔa, kple alẽkpɔkplɔdɔa wɔwɔ ŋu la le wo si. (<a href="jwpub://b/NWT/40:24:14-40:24:14" data-bid="12-1" class="b">Mat. 24:14;</a><a href="jwpub://b/NWT/54:3:4-54:3:4" data-bid="12-2" class="b"> 1 Tim. 3:4;</a><a href="jwpub://b/NWT/60:5:2-60:5:2" data-bid="12-3" class="b"> 1 Pet. 5:2</a>) Hafi hamemetsitsiwo ƒe ha ƒe ɖoɖowo gbɔ kpɔla naƒo nya siwo me woadzro nu ƒu la, ele be wòate ɖe hamemetsitsi bubuawo ŋu axɔ nya siwo woawo hã wode dzesii ɖi. Nutome sue dzikpɔlae aƒo nu siwo me woadzro le hamemetsitsiwo ƒe kpekpea me le eƒe sasrãkpɔa me la nu ƒu. <span id="page13" class="pageNum" data-no="13" data-before-text="13"></span>Hekpe ɖe nu siwo nutome sue dzikpɔla de dzesii ŋu la, ele be wòate ɖe ɖoɖowo gbɔ kpɔla ŋu ahaxɔ nya bubu siwo me hamemetsitsiwo ƒe haa adi be woadzro. Anyo ne kpekpe siawo mawu gaƒoƒo eve o.</p>
<p id="p17" data-pid="17" class="sb">4. Togbɔ be naneke megblẽ le eŋu ne hamemetsitsi aɖe di be yeabia nyatakaka tso alɔdzedɔwɔƒea gbɔ o hã la, nyuitɔe nye be hamemetsitsiwo ƒe haa nalé nyaa kpɔ gbã. Ekema ne ehiã la, <em>woaŋlɔ agbalẽ </em>aɖo ɖe alɔdzedɔwɔƒea. Ne nya aɖe gbɔ kpɔkpɔ na wòhiã kpata be woaxɔ kpekpeɖeŋu tso alɔdzedɔwɔƒea la, anyo be hamemetsitsi <em>eve </em>nawɔ ɖeka aƒo ka na alɔdzedɔwɔƒea ahaɖe nya si fɔ ɖe te la me, eye woawɔ nuŋlɔɖi tso mɔfiame siwo woaxɔ ŋu.</p>
<p id="p18" data-pid="18" class="sb">5. <strong>Nya siwo me hamemetsitsiwo ate ŋu adzro le woƒe kpekpewo me: </strong>Nu siwo koŋ ŋu woalé ŋku ɖoe nye gbɔgbɔmenuwo. (<a href="jwpub://b/NWT/50:1:9-50:1:11" data-bid="13-1" class="b">Flp. 1:9-11</a>) Hamemetsitsiwo ate ŋu akpɔ susu siwo sɔ ku ɖe nya siwo me woate ŋu adzro ŋu ne wobu aɖaŋu siwo woɖo le Timoteo kple Tito ƒe agbalẽawo me kpakple mawunyakpukpuiwo abe <a href="jwpub://b/NWT/44:20:17-44:20:35" data-bid="14-1" class="b">Dɔwɔwɔwo 20:17-35 kple</a><a href="jwpub://b/NWT/60:5:1-60:5:11" data-bid="14-2" class="b"> 1 Petro 5:1-11</a> ene ŋu. Ne ehiã la, hamemetsitsiwo ate ŋu awɔ ɖoɖo ɖe nu bubu siwo meku ɖe gbɔgbɔmenuwo ŋu o hã me dzodzro ŋu. Wo dometɔ aɖewo ate ŋu anye kuxi siwo gbɔ hamemetsitsi ɖeka, Hamea Ƒe Subɔsubɔ Kɔmitia, alo akpatadzikpɔkɔmitia mate ŋu akpɔ le wo ɖokui si o. Ele be hamemetsitsiwo ƒe ha ƒe ɖoɖowo gbɔ kpɔla natsɔ ɖoɖowɔɖia ɖeka na hamemetsitsi ɖe sia ɖe ɣeyiɣi didi aɖe do ŋgɔ na kpekpea ale be woate ŋu awɔ numekuku ahabu nya siwo me woadzro la ŋu nyuie gbedodoɖatɔe.—<a href="jwpub://b/NWT/20:21:5-20:21:5" data-bid="15-1" class="b">Lod. 21:5</a>.</p>
<p id="p19" data-pid="19" class="sb">6. Ele be ɖoɖowo gbɔ kpɔla nakpɔ egbɔ be numedzodzroa ku ɖe nyati siwo le ɖoɖowɔɖia dzi ŋu eye wòana nya veviawo naxɔ nɔƒe gbãtɔ ale be kpekpea nate ŋu aɖe zɔ. Ne ekpɔ egbɔ be wowu nya ɖeka nu hafi dze bubu gɔme la, ana kpekpea nazɔ ɖe ɖoɖo nyui nu. Ele be agbalẽŋlɔlaa loo alo hamemetsitsi bubu nade dzesi nyametsotsoawo, ame siwo awɔ dɔ tso wo ŋu, kple ɣeyiɣi si me woawɔ esia la ɖi. Ɣeaɖewoɣi la, ɖoɖowo gbɔ <span id="page14" class="pageNum" data-no="14" data-before-text="14"></span>kpɔla ate ŋu abia tso hamemetsitsi si bia be woadzro nya aɖe me la si be wòaƒo nu tso eŋu.</p>
<p id="p20" data-pid="20" class="sb">7. Hamemetsitsiwo ƒe kpekpewo aɖe vi wu ne ame sia ame ƒo nu faa “dzinɔameƒotɔe.” (<a href="jwpub://b/NWT/54:3:13-54:3:13" data-bid="16-1" class="b">1 Tim. 3:13</a>) Ðoɖowo gbɔ kpɔla nakpɔ nyuie be eya ɖeka nagaxɔ kpekpea awɔ etɔe o, ke boŋ ele be wòalé ŋku ɖe ɣeyiɣi si me wòaƒo nu kple ale si wòaƒo nui ŋu. Mele be wòadzɔ be hamemetsitsiwo nanɔ dziku dom alo anɔ nya hem kple wo nɔewo le woƒe kpekpewo me o. (<a href="jwpub://b/NWT/54:2:8-54:2:8" data-bid="17-1" class="b">1 Tim. 2:8</a>) Ne nya vevi aɖe le asiwò nèdi be yeatsɔ akpee le nya siwo me dzrom miele ŋu ko hafi nàƒo nu.—<a href="jwpub://b/NWT/20:10:19-20:10:19" data-bid="18-1" class="b">Lod. 10:19</a>.</p>
<p id="p21" data-pid="21" class="sb">8. <strong>Ele be wòanya wɔ be hamemetsitsiwo ƒe hawo ƒe nu nasɔ le woƒe nyametsotso akpa gãtɔ me. </strong>(<a href="jwpub://b/NWT/44:15:25-44:15:25" data-bid="19-1" class="b">Dɔw. 15:25</a>) Ele be hamemetsitsiwo ƒe nyametsotsowo nanɔ te ɖe Biblia ƒe gɔmeɖosewo kple mɔfiame siwo “kluvi nuteƒewɔla kple aɖaŋudzela” ta la dzi ɣesiaɣi. (<a href="jwpub://b/NWT/40:24:45-40:24:45" data-bid="20-1" class="b">Mat. 24:45</a>) Ne Biblia ƒe sewo metɔ asi nane dzi kã o, alo kluvi nuteƒewɔla mena mɔfiame aɖeke o la, ekema ele be hamemetsitsiwo ƒe ha la nawɔ nuŋububu nyui kple dzitsinya ŋu dɔ le nyametsotsoa me. Gbã la, hamea katã ƒe nyonyo nenɔ susu me na mi, eye evelia, mibu nu si anye gbɔgbɔmekpekpeɖeŋu na ame si ŋu nyaa ku ɖo la ŋu.</p>
<p id="p22" data-pid="22" class="sb">9. Mele be ame aɖeke nate tɔ ɖe eya ŋutɔ ƒe nukpɔsusu dzi le numedzodzroa me o. <strong>Ne hamemetsitsiawo katã ƒe nu mesɔ le nyametsotso aɖe me o la, ele be ame ʋɛawo natsɔ dzi faa alɔ̃ akpe asi ɖe nyametsotso mamlɛ si dzi ame akpa gãtɔ da asi ɖo la ŋu. </strong>Ne ame ʋɛawo bui kokoko be nyametsotsoa menɔ te ɖe Biblia dzi o la, ele be ame ʋɛawo nayi edzi awɔ dɔ aduadu kple hamemetsitsi susɔeawo eye woana nutome sue dzikpɔla nanya ne egava hamea srã ge kpɔ. Ne nyaa gbɔ kpɔkpɔ hiã kpata la, ekema miŋlɔ agbalẽ ɖo ɖe alɔdzedɔwɔƒea.</p>
</div>
</div>
<div id="section3" class="section">
<h2 id="p23" data-pid="23"><strong>Ðoɖo Si Nu Hamemetsitsiwo Ƒe Ha Wɔa Dɔ Le</strong></h2>
<div class="pGroup">
<p id="p24" data-pid="24" class="sb">10. Ele be hamemetsitsiwo nawɔ dɔ le ɖoɖo nyui nu le hamea ƒe nuhiahiãwo gbɔ kpɔkpɔ me. Ele be hamemetsitsi <span id="page15" class="pageNum" data-no="15" data-before-text="15"></span>ɖe sia ɖe nanya eƒe agbanɔamedziwo. Abe ale si ko amegbetɔ ƒe ŋutinu vovovowo wɔa dɔ aɖewo si ŋutinu bubuawo mekpɔa gome le eme tẽe o ene la, nenema kee hamemetsitsi ɖekaɖekawo hã kpɔ mɔ faa awɔ nyametsotso aɖewo le wo ɖokui si le woƒe agbanɔamedziwo gbɔ kpɔkpɔ me. (<a href="jwpub://b/NWT/46:12:12-46:12:31" data-bid="21-1" class="b">1 Kor. 12:12-31</a>) Dɔ vevi siwo gbɔ hamemetsitsi vovovowo kpɔna le hamea me dometɔ aɖewoe nye esiwo gbɔna.</p>
</div>
</div>
<div id="section4" class="section">
<h2 id="p25" data-pid="25"><strong>Hamemetsitsiwo Ƒe Ha Ƒe Ðoɖowo Gbɔ Kpɔla</strong></h2>
<div class="pGroup">
<p id="p26" data-pid="26" class="sb">11. Ne anya wɔ la, ele be ɖoɖowo gbɔ kpɔla nanye ame si subɔ le habɔbɔa me nuteƒewɔwɔtɔe ƒe geɖe.<ins> Ele be wòanye ame si mexɔ ƒe 80 haɖe o.</ins> Ele be wòanye ame si ŋu hamea dea bubui le eƒe kutrikuku le subɔsubɔdɔa me kple agbagba siwo wòdzena le alẽkpɔkplɔdɔa me hena hamea ƒe nyonyo la ta. (<a href="jwpub://b/NWT/44:20:24-44:20:24" data-bid="22-1" class="b">Dɔw. 20:24,</a><a href="jwpub://b/NWT/44:20:31-44:20:31" data-bid="22-2" class="b"> 31</a>) Ele be wòanye ame si wɔa nu ɖe ɖoɖo nyui nu, eye wòdoa vevie nu le eƒe agbanɔamedziwo tsɔtsɔ me. (<a href="jwpub://b/NWT/45:12:8-45:12:8" data-bid="23-1" class="b">Rom. 12:8</a>) Ele be wòanye ame si bɔbɔa eɖokui vavã, eye wòkpɔa ŋudzedze ɖe ehati hamemetsitsiwo kple ame geɖe ƒe adaŋudede ƒe vevienyenye ŋu. (<a href="jwpub://b/NWT/20:15:22-20:15:22" data-bid="24-1" class="b">Lod. 15:22;</a><a href="jwpub://b/NWT/50:2:3-50:2:4" data-bid="24-2" class="b"> Flp. 2:3, 4;</a><a href="jwpub://b/NWT/59:4:10-59:4:10" data-bid="24-3" class="b"> Yak. 4:10</a>) Ele be wòanye ame si léa be na ame, si lɔ̃a ame hetsɔa ɖe le amewo ƒe gbɔgbɔmenyonyo me. (<a href="jwpub://b/NWT/43:13:34-43:13:35" data-bid="25-1" class="b">Yoh. 13:34, 35;</a><a href="jwpub://b/NWT/43:15:13-43:15:13" data-bid="25-2" class="b"> 15:13;</a><a href="jwpub://b/NWT/60:5:2-60:5:3" data-bid="25-3" class="b"> 1 Pet. 5:2, 3</a>) Ele be wòanye ame si ŋu hamea kple hati hamemetsitsiwo dea bubui, eye wolɔ̃na faa be yewoawɔ dɔ kplii aduadu. Ele be wòanye gbɔgbɔmeme si ŋu wotena ɖo bɔbɔe.</p>
<p id="p27" data-pid="27" class="sb">12. Ðoɖowo gbɔ kpɔla ƒe dɔdeasi aɖewoe nye esi:</p>
<ul><li><p id="p28" data-pid="28" class="su">  Enyea zimenɔla le hamemetsitsiwo ƒe kpekpewo me.</p>
</li>
<li><p id="p29" data-pid="29" class="su">  Eya ŋutɔ alo hamemetsitsi bubu tena ɖe ƒuƒoƒodzikpɔlawo ŋu be wòanya nu tso nɔnɔme si me ƒome ɖe sia ɖe le la ŋu ne afɔku aɖe dzɔ. (<a class="xt" data-xtid="16" href="jwpub://p/EW:201997045/1-9$p/EW:201997051/1-9$p/EW:201997049/1-7$p/EW:201997046/1-8"><em>km </em>2/97 axa 7</a>) Emegbe ana nyatakaka nutome sue dzikpɔla tso nɔnɔmea ŋu.</p>
</li>
<li><p id="p30" data-pid="30" class="su">  Eyae kpɔa anyinɔƒegbɔkpɔlawo, nuƒomɔdzikpɔlawo, kple nuƒolanɔƒegbɔkpɔlawo ƒe dɔwo dzi tẽe. Hamemetsitsi bubu ate ŋu ana kpekpeɖeŋui.</p>
</li>
<li><p id="p31" data-pid="31" class="su"><span id="page16" class="pageNum" data-no="16" data-before-text="16"></span>  Exɔa hamea ƒe lɛtawo tsɔna na agbalẽŋlɔla be agbalẽŋlɔlaa nana hamemetsitsi bubuawo hã naxlẽ wo eye emegbe wòadzra wo ɖo ɖe nuŋlɔɖidzraɖoƒe.</p>
</li>
<li><p id="p32" data-pid="32" class="su">  Exɔa nya siwo me woadzro ku ɖe gbɔgbɔmenuwo ŋu kple nya vevi bubuwo heƒoa wo nu ƒu hena hamemetsitsiwo ƒe kpekpe siwo wowɔna le ƒea me.</p>
</li>
<li><p id="p33" data-pid="33" class="su">  Edea vovototo nya siwo gbɔ hamemetsitsi ɖeka ate ŋu akpɔ kple esiwo gbɔ wòle be hamemetsitsiwo ƒe ha bliboa nakpɔ la dome be wòagaxɔ ɣeyiɣi le hamemetsitsiwo ƒe ha la si dzodzro o.—<a class="xt" data-xtid="14" href="jwpub://p/EW:1996043/19:35-20"><em>w96 </em>1/15 axa 18 mm. 13-14</a>.</p>
</li>
<li><p id="p34" data-pid="34" class="su">  Ekpɔa egbɔ be wowɔ dɔ tso nyametsotso siwo hamemetsitsiwo wɔ la ŋu ale si dze.</p>
</li>
<li><p id="p35" data-pid="35" class="su">  Eyae naa dɔ ame vovovowo le Subɔsubɔ Kpekpea me. Ate ŋu abia kpekpeɖeŋu tso hamemetsitsi bubuwo gbɔ.</p>
</li>
<li><p id="p36" data-pid="36" class="su">  Eyae kpɔa egbɔ be wona dɔ ame siwo dzi woda asi ɖo be woakpɔ Hame Ƒe Biblia Nusɔsrɔ̃ dzi kple ame siwo axlẽ memamawo.</p>
</li>
<li><p id="p37" data-pid="37" class="su">  Ewɔa ɖoɖo ɖe dutoƒonuƒowo ŋu. Hamemetsitsi bubu alo subɔsubɔdɔwɔla si dze ate ŋu akpe ɖe eŋu.</p>
</li>
<li><p id="p38" data-pid="38" class="su">  Eyae daa asi ɖe gbeƒã siwo woaɖe na hamea, vevietɔ esiwo ku ɖe ʋɔnudrɔ̃nyawo ŋu dzi.</p>
</li>
<li><p id="p39" data-pid="39" class="su">  Exɔa ŋgɔ le nu siwo gbɔ wòle be woakpɔ hena dzadzraɖo ɖe nutome sue dzikpɔla ƒe sasrãkpɔ ŋu me.</p>
</li>
<li><p id="p40" data-pid="40" class="su">  Eyae nɔa zi me na Hamea Ƒe Subɔsubɔ Kɔmitia ne wole dɔ wɔm tso gbesiagbe alo kpekpeɖeŋu mɔɖelawo, anyigbamama siwo womede asi na ame aɖeke o ƒe dɔbiagbalẽwo ŋu, alo le nya siawo tɔgbi siwo alɔdzedɔwɔƒea abia la gbɔ kpɔm.</p>
</li>
<li><p id="p41" data-pid="41" class="su">  Ewɔa ɖoɖo hamemetsitsiwo kpena ne ʋɔnudrɔ̃nyawo do mo ɖa. Ne meli hafi nyaa dzɔ o la, hamemetsitsi bubu awɔ esia.</p>
</li>
<li><p id="p42" data-pid="42" class="su"><span id="page17" class="pageNum" data-no="17" data-before-text="17"></span>  Ewɔa ɖoɖo be hamemetsitsi eve (Subɔsubɔ Kɔmitia me tɔ ɖeka kple, zi geɖe la, ƒuƒoƒodzikpɔlaa) nakpe kple ame sia ame si di be yeazu gbeƒãɖela yeye.</p>
</li>
<li><p id="p43" data-pid="43" class="su">  Eya kple subɔsubɔdɔdzikpɔla akpɔe ɖa be asɔ be gbeƒãɖela aɖe nasrɔ̃ Biblia kple dzila Kristotɔ aɖe ƒe vi hã.—<a class="xt" data-xtid="20" href="jwpub://p/EW:202003125/1-9"><em>km </em>11/03 axa 3</a>.</p>
</li>
<li><p id="p44" data-pid="44" class="su">  Ewɔa ɖoɖo be hamemetsitsiwo nadzro biabiawo me kple ame siwo di be yewoaxɔ nyɔnyrɔ. Ne ahiã be hamemetsitsi si wode dɔ sia asi na nakplɔ ame bubu ɖe asi ne nɔvinyɔnue wòawɔ numedzodzroa kplii la, ele be ame evelia hã nanye hamemetsitsi. Gake ne eva hiã la, subɔsubɔdɔwɔla si dze ate ŋu ayi kple hamemetsitsi si awɔ numedzodzroa le “Akpa I—Biblia Ƒe Gɔmedzenufiafiawo” kple “Akpa III—Ðoɖo Si Nu Yehowa Ðo Nuwo Ðo” me. Ne hamemetsitsi ʋɛ aɖewo koe li la, woate ŋu azã subɔsubɔdɔwɔla siwo ɖɔa ŋu ɖo hesea nu gɔme ne woadzro biabia siwo le “Akpa I—Biblia Ƒe Gɔmedzenufiafiawo” kple “Akpa III—Ðoɖo Si Nu Yehowa Ðo Nuwo Ðo” me. Ne eva hiã be subɔsubɔdɔwɔla si wode dɔ sia asi na la nayi kple ame bubu hena numedzodzroa wɔwɔ kple nɔvinyɔnu aɖe la, woate ŋu amia asi subɔsubɔdɔwɔla bubu si dze hena esia wɔwɔ. Aleke kee wòɖale o, hamemetsitsiwo ɖeɖe koe woade dɔ asi na hena “Akpa II—Yehowa Ƒe Nudidi Dzɔdzɔeawo” me dzodzro.</p>
</li>
<li><p id="p45" data-pid="45" class="su">  Ewɔa ɖoɖo be hamemetsitsi eve nakpe kple gbeƒãɖela xɔnyɔnyrɔ ɖe sia ɖe le eƒe nyɔnyrɔxɔxɔ vɔ ƒe ɖeka megbe, be woade dzi ƒo nɛ ahana mɔfiame siwo hiã lae; ele be hamemetsitsi siawo dometɔ ɖeka nanye ƒuƒoƒo si me gbeƒãɖelaa le dzikpɔla.</p>
</li>
<li><p id="p46" data-pid="46" class="su">  Ewɔa ɖoɖo be woato hamea ƒe gakɔntawo me ɣleti etɔ̃ sia ɣleti etɔ̃.</p>
</li>
<li><p id="p47" data-pid="47" class="su">  Eyae ɖea mɔ hafi wowɔa gazazã ɖe sia ɖe le hamea me.</p>
</li>
<li><p id="p48" data-pid="48" class="su"><span id="page18" class="pageNum" data-no="18" data-before-text="18"></span>  Eyae daa asi ɖe edzi hafi wodaa nyatakaka ɖe sia ɖe ɖe nyatakakaʋuƒoa dzi.—<a class="xt" data-xtid="5" href="jwpub://p/E:201989007/1-1"><em>km </em>2/89 axa 3</a>.</p>
</li>
</ul>
<p id="p49" data-pid="49" class="sb">13. <del>Afi si wòhiã le la, nutome sue dzikpɔla aɖo ame si wotia be wòanye hamemetsitsiwo ƒe ɖoɖowo gbɔ kpɔla ƒe ŋkɔ ɖe alɔdzedɔwɔƒea le eƒe sasrãkpɔ vɔ megbe. Ne nutome sue dzikpɔla va srã hamea kpɔ hedzo hafi wowɔ tɔtrɔ aɖe la, ele be hamemetsitsiwo ƒe ha naŋlɔ agbalẽ si te Hamea Ƒe Subɔsubɔ Kɔmitia nade asii la aɖo ɖe alɔdzedɔwɔƒea enumake atsɔ aɖe nu si tae tɔtrɔ sia hiã ɖo me. Hamemetsitsiwo Ƒe Ha Ƒe Ðoɖowo Gbɔ Kpɔla Kple Agbalẽŋlɔla Ƒe Adrɛs Yeye (S-29) ƒe agbalẽvi nekpe ɖe lɛtaa ŋu.</del><ins> Kpɔ July 13, 2014 ƒe lɛta si woŋlɔ na hamemetsitsiwo ƒe hawo katã ku ɖe hamemetsitsiwo kple subɔsubɔdɔwɔlawo ɖoɖo kple dɔxɔxɔ le wo si ŋu.</ins></p>
<p id="p50" data-pid="50" class="sb">14. Ne ɖoɖowo gbɔ kpɔla manɔ anyi o hena ɣeyiɣi aɖe la, ele be hamemetsitsiwo ƒe ha natia wo dometɔ ɖeka wòaxɔ ɖe eteƒe gbɔ. Le ɣeyiɣi ma me la, eteƒenɔlae awɔ hamea ƒe lɛtawo ŋu dɔ ale si dze.</p>
</div>
</div>
<div id="section5" class="section">
<h2 id="p51" data-pid="51"><strong>Hamea Ƒe Agbalẽŋlɔla</strong></h2>
<div class="pGroup">
<p id="p52" data-pid="52" class="sb">15. Hamemetsitsiwo ƒe hae tiaa agbalẽŋlɔla eye wozãa Hamemetsitsiwo Ƒe Ha Ƒe Ðoɖowo Gbɔ Kpɔla Kple Agbalẽŋlɔla Ƒe Adrɛs Yeye (S-29) gbalẽvia tsɔ naa nyanya alɔdzedɔwɔƒea. Ele be agbalẽŋlɔla nanye ɖoɖo nyui wɔla kple ame si wonya nyuie be mehea megbelele o. (<a href="jwpub://b/NWT/45:12:11-45:12:11" data-bid="26-1" class="b">Rom. 12:11</a>) Ele be wòanye ame si te ŋu ŋlɔa nu nyuie eme kɔna. Ne ehiã la, hamemetsitsiwo ƒe ha ate ŋu atia hamemetsitsiwo dometɔ ɖeka wòakpe ɖe eŋu, alo subɔsubɔdɔwɔla si dze be wòakpe ɖe eŋu hena wɔna siwo mesesẽ boo o gbɔ kpɔkpɔ.</p>
<p id="p53" data-pid="53" class="sb">16. Agbalẽŋlɔla ƒe dɔdeasi aɖewoe nye esi:</p>
<ul><li><p id="p54" data-pid="54" class="su">  Ekpɔa egbɔ be wodzra hamea ƒe nuŋlɔɖi veviwo ɖo ɖe ɖoɖo nu, lɛta siwo woxɔna tso alɔdzedɔwɔƒea hã le eme.</p>
</li>
<li><p id="p55" data-pid="55" class="su">  Edzraa hamea ƒe nuŋlɔɖiwo ɖo, Hamea Ƒe Gbeƒãɖela Ŋuti Nuŋlɔɖigbalẽvi (S-21) hã le eme, ɖe asitsɔƒe si le dedie (ɖe Fiaɖuƒe Akpata me ne anya wɔ) ale be hamemetsitsi ɖe sia ɖe si hiã wo la nate ŋu awɔ wo ŋu dɔ. Togbɔ be agbalẽŋlɔlae kpɔa egbɔ be hamea <span id="page19" class="pageNum" data-no="19" data-before-text="19"></span>ƒe nuŋlɔɖiwo le ɖoɖo nu hã la, woate ŋu atsɔ nuŋlɔɖiwo dzraɖoƒea ƒe safui ɖeka na hamemetsitsi ɖe sia ɖe. Ele be wòanya wɔ be hamemetsitsi ɖe sia ɖe nate ŋu ake ɖe Hamea Ƒe Gbeƒãɖela Ŋuti Nuŋlɔɖigbalẽviwo, lɛta siwo tso alɔdzedɔwɔƒea, kple nuŋlɔɖi vevi bubuwo ŋu bɔbɔe. Hamemetsitsi siwo le nya aɖe gbɔ kpɔm koe kpɔ mɔ aʋu nya ma ŋuti nuŋlɔɖi si nu wotre ahaxlẽ ʋɔnudrɔ̃nya ɣaɣlaawo.<ins><wbr />—Mɔfiame yeye siwo wona le September 7, 2011 ƒe lɛta si woŋlɔ na hamemetsitsiwo ƒe hawo katã ku ɖe ame siwo si hamea ƒe nuŋlɔɖiwo dzraɖoƒea ƒe safui anɔ ŋu la dze le axadzitɔtɔdzesi sia me.</ins></p>
</li>
<li><p id="p56" data-pid="56" class="su">  Eyae dzraa agbalẽkotoku siwo me tohehe ŋuti nya ɣaɣlawo le, siwo nu wotre, la ɖo; nya ɣaɣla siawo ƒe ɖee nye esiwo ʋɔnudrkɔmiti ŋlɔ le ʋɔnu si wodrɔ̃ ŋu. Ele be wòadzra ame siwo ŋu wotsɔ nya ɖo be wowɔ gbɔdɔnu ɖe ɖevi ŋu ŋuti nuŋlɔɖi siwo dzi woŋlɔ ɖo be “Migagblẽ Edome O” la ɖo ɖe hamea ƒe nya ɣaɣlawo dzraɖoƒe, eye woanɔ afi ma ɣeyiɣi didi aɖe; kpeɖodzi ɖale nutsotsoa ŋu o, kpeɖodzi meɖale eŋu o, ele be agbalẽŋlɔlaa nadzra nuŋlɔɖi siawo ɖo.</p>
</li>
<li><p id="p57" data-pid="57" class="su">  Eyae kpɔa ame siwo le gakɔntawo gbɔ kpɔm ƒe dɔwɔnawo dzi.</p>
</li>
<li><p id="p58" data-pid="58" class="su">  Ewɔa lɛta ɖe sia ɖe si tso alɔdzedɔwɔƒea kple dzikpɔla mɔzɔlawo gbɔ la ƒe fotokɔpi henana wòɖoa hamemetsitsi ɖe sia ɖe gbɔ, eye wòdzraa lɛtaa ŋutɔ ɖo hena nyadidi le eme emegbe.</p>
</li>
<li><p id="p59" data-pid="59" class="su">  Edzraa nuŋlɔɖi siwo ku ɖe Fiaɖuƒe Akpata ƒe nutɔnyenye, gadodowo, nugblẽfexexewo, asinyigbalẽwo, kple agbalẽ bubuwo ŋu la ɖo.</p>
</li>
<li><p id="p60" data-pid="60" class="su">  Eŋlɔa ɣeyiɣi si wòle be hamemetsitsiwo alo hamea naxe fe aɖewo, abe tsi kple elektrik fewo kple adzɔ kpakple dziɖuɖua ƒe nu bubuwo ene, la ɖi hekpɔa egbɔ be woxe wo ɖe game dzi.</p>
</li>
<li><p id="p61" data-pid="61" class="su">  Enana ɖoɖowo gbɔ kpɔla nyana ne ame aɖe xɔ nyɔnyrɔ wòde ƒe ɖeka.</p>
</li>
<li><p id="p62" data-pid="62" class="su">  Ekpɔa nutome gã takpekpewo yiyi ƒe ɖoɖowo dzi.</p>
</li>
<li><p id="p63" data-pid="63" class="su">  Eya kple subɔsubɔdɔdzikpɔla woxɔa ŋgɔ wɔa ɖoɖo be woakpe ɖe ame siwo dzudzɔ gbeadzidede ŋu.—Kpɔ <a class="it" href="jwpub://p/EW:1102010385/28-28">4:12,</a><a class="it" href="jwpub://p/EW:1102010385/31-31"> 15</a>.</p>
</li>
<li><p id="p64" data-pid="64" class="su"><span id="page20" class="pageNum" data-no="20" data-before-text="20"></span>  Eƒoa hamea ƒe gbeadzisubɔsubɔkɔntawo nu ƒu. Ekpɔa egbɔ be gbeadzikɔntawo le Hamea Ƒe Gbeƒãɖela Ŋuti Nuŋlɔɖigbalẽviwo dzi ɣleti sia ɣleti. Enana ƒuƒoƒodzikpɔlawo nyana kaba ne ame aɖe mede gbeadzi le ɣletia me o.</p>
</li>
<li><p id="p65" data-pid="65" class="su">  Eɖoa gbeadzikɔntawo ɖe alɔdzedɔwɔƒea kaba; eɖoa nyatakaka siwo ŋu nɔvi bubuwo wɔ dɔ le la hã ɖa ne ehiã.</p>
</li>
<li><p id="p66" data-pid="66" class="su">  Enaa toklã hamemetsitsiwo ƒe haa ne mɔɖela aɖewo le kuxi aɖewo me tom. Eya kple subɔsubɔdɔdzikpɔla wotoa gbesiagbe mɔɖelawo ƒe dɔwɔnawo me le subɔsubɔƒea ƒe domedomee lɔƒo ale be woate ŋu ana kpekpeɖeŋu wo dometɔ siwo wòle sesẽm na be woaɖo gaƒoƒo ƒe nudidia gbɔ.</p>
</li>
<li><p id="p67" data-pid="67" class="su">  Eɖoa gbeƒãɖela si ʋu yi hame bubu me ƒe Hamea Ƒe Gbeƒãɖela Ŋuti Nuŋlɔɖigbalẽviwo kple lɛta si te Hamea Ƒe Subɔsubɔ Kɔmitia de asii la ɖe hame si me wòʋu yi la kaba, esi malala be hame ma nabia kokoko hafi o. Ne eva hiã la, eya netre lɛta ŋɔŋlɔ abia nu siawo ta ne gbeƒãɖela aɖe ʋu va woƒe hamea me.<ins><wbr />—Kpɔ November 17, 2010 ƒe lɛta si woŋlɔ na hamemetsitsiwo ƒe hawo katã ku ɖe lɛta si woaŋlɔ tso ame ŋu ne eʋu yi hame bubu me ŋu.</ins></p>
</li>
<li><p id="p68" data-pid="68" class="su">  Ekpɔa egbɔ be Kpekpewo Dede Ŋuti Nuŋlɔɖigbalẽvi (S-3) agbɔsɔsɔ si hiã la li anyinɔƒegbɔkpɔlawo nazã.</p>
</li>
</ul>
</div>
</div>
<div id="section6" class="section">
<h2 id="p69" data-pid="69"><strong>Subɔsubɔdɔdzikpɔla</strong></h2>
<div class="pGroup">
<p id="p70" data-pid="70" class="sb">17. Subɔsubɔdɔdzikpɔla nye ame si tsɔa ɖe le gbeƒãɖelawo ƒe gomekpɔkpɔ le subɔsubɔdɔa me kple ale si woabi le esia wɔwɔ me la me vevie. Dzi dzɔnɛ ɖe subɔsubɔdɔa ŋu, eye wòdea dzo lãme na gbeƒãɖelawo be woakpɔ gome le eme bliboe. Enye ame si bi le subɔsubɔdɔa ƒe akpa vovovowo me, esu te be wòana hehe ame bubuwo eye wònɔa ŋudzɔ ɖe esia wɔwɔ ŋu.</p>
<p id="p71" data-pid="71" class="sb">18. Subɔsubɔdɔdzikpɔla ƒe dɔdeasi aɖewoe nye esi:</p>
<ul><li><p id="p72" data-pid="72" class="su">  Ewɔa ɖoɖo va srãa gbeadziƒuƒoƒo ɖe sia ɖe kpɔ edziedzi, ale be zi ɖeka le ɣletia me la, eyina ɖasrãa ƒuƒoƒo aɖe kpɔ. (Le hame siwo melolo o siwo me <span id="page21" class="pageNum" data-no="21" data-before-text="21"></span>gbeadziƒuƒoƒo ɖeka alo eve aɖewo ko le me la, ate ŋu awɔ ɖoɖo asrã ɖe sia ɖe kpɔ zi eve le ƒea me.) Le eƒe sasrãkpɔa me la, eyae kpɔa kpekpe hena gbeadziyiyi dzi, eye wòwɔa dɔ kple ƒuƒoƒoa le gbeadzi tso aƒe me yi aƒe me hekpena ɖe gbeƒãɖelawo ŋu le woƒe tɔtrɔyi kple Biblia nusɔsrɔ̃wo wɔwɔ me. Eya kple ƒuƒoƒodzikpɔlaa wotoa Hamea Ƒe Gbeƒãɖela Ŋuti Nuŋlɔɖigbalẽviwo (S-21) me, eye wòkpɔnɛ ɖa be ɖoɖo kawoe li hena gbeadzisubɔsubɔdɔa hã.</p>
</li>
<li><p id="p73" data-pid="73" class="su">  Exɔa ŋgɔ na hamemetsitsiwo ƒe haa wowɔa ɖoɖo ɖe ɣeyiɣi kple afi si sɔ be woawɔ gbeadzisubɔsubɔdɔa le le ŋkeke me kple fiẽsiwo siaa ŋu. Ewɔa ɖoɖo be ame aɖe nakpɔ kpekpe hena gbeadziyiyi dzi le hiahiãa nu. Ewɔa ɖoɖo hena ɖaseɖiɖi le ŋkekenyuiwo ɖuɣi kple subɔsubɔdɔa ƒe dɔ tɔxɛwo wɔɣi.</p>
</li>
<li><p id="p74" data-pid="74" class="su">  Ne hamea ƒe anyigbamamaa lolo ale si dze la, ekpɔa egbɔ be wona anyigbamama ame sia ame, eye be ame sia ame le dɔ wɔm le eme nyuie.—<a class="xt" data-xtid="21" href="jwpub://p/EW:202006448/1-6$p/EW:202006449/1-10"><em>km </em>12/06 axa 8;</a><a class="xt" data-xtid="11" href="jwpub://p/EW:1102014940/20:620-29:112"> <em>od </em>axa 103-104</a>; <a class="xt" data-xtid="2" href="jwpub://p/E:201981205/1-1"><em>km 10</em>/81 axa 3</a>.</p>
</li>
<li><p id="p75" data-pid="75" class="su">  Etsɔa ɖe le Biblia nusɔsrɔ̃wɔwɔdɔa me vevie hekpɔa egbɔ be nusɔsrɔ̃ siwo wɔm gbeƒãɖelawo le la le ku tsem eye wole nusrɔ̃viwo ƒe susu hem va habɔbɔa dzi.</p>
</li>
<li><p id="p76" data-pid="76" class="su">  Ekpɔa nɔvi siwo wode agbalẽ, magazine, kple anyigbamama dzi kpɔkpɔ asi na ƒe dɔwo dzi tẽe. Ekpɔa egbɔ be agbalẽ siwo woana le gbeadzi le ɣleti siwo gbɔna me la li le agbɔsɔsɔ si sɔ me. Ekpɔa egbɔ be Gbeadzikɔntabugbalẽviwo (S-4), Tso Aƒe Me Yi Aƒe Me Nuŋlɔɖigbalẽviwo (S-8), kple agbalẽvi bubu siwo ku ɖe gbeadzisubɔsubɔdɔa ŋu, hã li ɣesiaɣi.—<a class="xt" data-xtid="6" href="jwpub://p/E:201992246/1-1"><em>km </em>8/92 axa 7</a>; <a class="xt" data-xtid="4" href="jwpub://p/E:201987128/1-1"><em>km </em>5/87 axa 4</a>; <a class="xt" data-xtid="3" href="jwpub://p/E:201986125/4-4"><em>km </em>9/86 axa 7</a>.</p>
</li>
<li><p id="p77" data-pid="77" class="su">  Eya kple agbalẽdzikpɔla wokpɔnɛ ɖa be agbalẽ agbɔsɔsɔ kae woadɔ tso alɔdzedɔwɔƒea hã.</p>
</li>
<li><p id="p78" data-pid="78" class="su">  Edzroa hamea ƒe anyigbamama ŋuti nuŋlɔɖiwo me ƒe sia ƒe, eye wòdea dzesi aƒe siwo me manyo be woayi o le susu aɖewo ta. Le eƒe mɔfiafia te la, <span id="page22" class="pageNum" data-no="22" data-before-text="22"></span>hamemetsitsiwo akpɔe ɖa be aƒe mawo me nɔlawo alɔ̃ azɔ be Yehowa Ðasefowo nava srã yewo kpɔ hã. Ele be hamemetsitsiwo nawɔ ɖe mɔfiame yeye siwo alɔdzedɔwɔƒea ana tso ame mawo tɔgbi gbɔ yiyi ŋu la dzi.</p>
</li>
<li><p id="p79" data-pid="79" class="su">  Enana Hamea Ƒe Subɔsubɔ Kɔmitia nyana asitɔtrɔ siwo ahiã be woawɔ le ale si woma gbeƒãɖelawo ɖe gbeadziƒuƒoƒowo mee ŋu.</p>
</li>
<li><p id="p80" data-pid="80" class="su">  Eya kple hamemetsitsiwo ƒe ha ƒe ɖoɖowo gbɔ kpɔla akpɔe ɖa nenye be asɔ be gbeƒãɖela aɖe nasrɔ̃ Biblia kple dzila Kristotɔ aɖe ƒe vi.—<a class="xt" data-xtid="20" href="jwpub://p/EW:202003125/1-9"><em>km </em>11/03 axa 3</a>.</p>
</li>
<li><p id="p81" data-pid="81" class="su">  Eya kple agbalẽŋlɔla wotoa gbesiagbe mɔɖelawo ƒe dɔwɔnawo me le subɔsubɔƒea ƒe domedomee lɔƒo ale be woate ŋu ana kpekpeɖeŋu wo dometɔ siwo wòle sesẽm na be woaɖo gaƒoƒo ƒe nudidia gbɔ.</p>
</li>
<li><p id="p82" data-pid="82" class="su">  Eya kple agbalẽŋlɔla woxɔa ŋgɔ wɔa ɖoɖo be woakpe ɖe ame siwo dzudzɔ gbeadzidede ŋu.—Kpɔ <a class="it" href="jwpub://p/EW:1102010385/28-28">4:12,</a><a class="it" href="jwpub://p/EW:1102010385/31-31"> 15</a>.</p>
</li>
</ul>
</div>
</div>
<div id="section7" class="section">
<h2 id="p83" data-pid="83"><strong>Hamea Ƒe Subɔsubɔ Kɔmiti</strong></h2>
<div class="pGroup">
<p id="p84" data-pid="84" class="sb">19. Hamea Ƒe Subɔsubɔ Kɔmiti wɔa dɔ le hamemetsitsiwo ƒe ha ƒe mɔfiafia te, eye kɔmiti sia me nɔlawoe nye ɖoɖowo gbɔ kpɔla, agbalẽŋlɔla, kple subɔsubɔdɔdzikpɔla. Kɔmiti sia kpɔ mɔ awɔ nyametsotso suesuesue aɖewo siwo awɔ ɖeka kple hamemetsitsiwo ƒe ha ƒe nukpɔsusu. Gake <strong>womewɔa dɔ le wo ɖokui si hamemetsitsi mamlɛawo manɔmee o, eye kpekpeme mele woƒe nukpɔsusu ŋu wu hamemetsitsi mamlɛawo tɔ o.</strong></p>
<p id="p85" data-pid="85" class="sb">20. Ne nya tɔxɛ aɖe do mo ɖa alo Hamea Ƒe Subɔsubɔ Kɔmitia menya ale si tututu hamemetsitsiwo ƒe ha ƒe nukpɔsusu anɔ le nya aɖe ŋu o la, ekema ele be hamemetsitsiwo ƒe ha bliboa nalé nyaa kpɔ ahawɔ nyametsotso.</p>
<p id="p86" data-pid="86" class="sb">21. Esiawoe nye Hamea Ƒe Subɔsubɔ Kɔmitia ƒe dɔdeasiwo:</p>
<ul><li><p id="p87" data-pid="87" class="su"><span id="page23" class="pageNum" data-no="23" data-before-text="23"></span>  Woawoe daa asi ɖe edzi hafi wowɔa srɔ̃ɖeɖe alo kunu le Fiaɖuƒe Akpata me.—<a class="xt" data-xtid="24" href="jwpub://p/EW:202008403/1-4$p/EW:202008404/1-10"><em>km </em>11/08 axa 7;</a><a class="xt" data-xtid="9" href="jwpub://p/EW:1102014935/45:313-47"> <em>od </em>axa 42,</a><a class="xt" data-xtid="13" href="jwpub://p/EW:1102014943/1-5:272"> 122</a>.</p>
</li>
<li><p id="p88" data-pid="88" class="su">  Woawoe wɔa ɖoɖo le gbeadziƒuƒoƒo si me gbeƒãɖelawo anɔ ŋu, ne wodzakae kple ƒuƒoƒodzikpɔlawo vɔ megbe.</p>
</li>
<li><p id="p89" data-pid="89" class="su">  Woawoe dea asi hamemetsitsiwo, subɔsubɔdɔwɔlawo, kple mɔɖelawo ɖoɖo alo dɔxɔxɔ le wo si ƒe lɛtawo te.</p>
</li>
<li><p id="p90" data-pid="90" class="su">  Woawoe dea asi lɛta siwo woŋlɔna ku ɖe gbeƒãɖela si ʋu yi hame bubu me ŋu la te.</p>
</li>
<li><p id="p91" data-pid="91" class="su">  Woawoe wɔa dɔ tso kpekpeɖeŋu kple gbesiagbe mɔɖeɖedɔa, Betel subɔsubɔdɔa, kple subɔsubɔmɔnukpɔkpɔ tɔxɛ bubuwo ƒe dɔbiagbalẽviwo ŋu.</p>
</li>
<li><p id="p92" data-pid="92" class="su">  Woawoe daa asi ɖe edzi be woana xɔ gbeƒãɖela siwo ŋu hiahiã tɔxɛ le ne woyi nutome gã takpekpe.—<a class="xt" data-xtid="23" href="jwpub://p/EW:202007446/10-10"><em>km </em>6/08 axa 4, mm. 9</a>.</p>
</li>
<li><p id="p93" data-pid="93" class="su">  Woawoe ŋlɔa agbalẽ ɖona ɖe alɔdzedɔwɔƒea ne gbeƒãɖela aɖe di be yeaʋu ayi hame aɖe si hiã kpekpeɖeŋu me eye wòle nyatakaka dim tso afi si wòate ŋu ayi ŋu.—<a class="xt" data-xtid="12" href="jwpub://p/EW:1102014941/15-21:342"><em>od </em>axa 111-112</a>.</p>
</li>
<li><p id="p94" data-pid="94" class="su">  Woawoe kpɔnɛ ɖa be anyo be woagblẽ ame siwo wogbugbɔ xɔ ɖe hamea me ƒe atɔ̃e nye esia la ŋuti nuŋlɔɖiwo dome hã, ne eva eme be ʋɔnudrɔ̃kɔmiti si awɔ nyametsotso ma me nɔlawo meli o alo womegadze o. Woate ŋu ana hamemetsitsi bubuwo nakpɔ nya sia gbɔ faa.</p>
</li>
<li><p id="p95" data-pid="95" class="su">  Subɔsubɔ kɔmitia me tɔ ɖeka nɔa kpekpe si wowɔna kple Biblia nusrɔ̃vi ɖe sia ɖe si di be yeazu gbeƒãɖela maxɔnyɔnyrɔ la me.—<a class="xt" data-xtid="1" href="jwpub://p/E:1988845/11-15"><em>w89 </em>6/15 axa 17</a>.</p>
</li>
<li><p id="p96" data-pid="96" class="su">  Subɔsubɔ kɔmitia me tɔ ɖeka ye naa mɔfiame ne woasrɔ̃ nu kple nɔvi aɖe si dzudzɔ gbeadzidede eye wòhiã gbɔgbɔmekpekpeɖeŋu hena ɣeyiɣi aɖe.—Kpɔ <a class="it" href="jwpub://p/EW:1102010385/31-31">4:15;</a><a class="xt" data-xtid="10" href="jwpub://p/EW:1102014939/16:105-24:110"> <em>od </em>axa 85-86</a>.</p>
</li>
<li><p id="p97" data-pid="97" class="su">  Ne subɔsubɔ kɔmitia me tɔ aɖe meli o la, hamemetsitsi bubu axɔ ɖe eteƒe gbɔ.</p>
</li>
</ul>
</div>
</div>
<div id="section8" class="section">
<h2 id="p98" data-pid="98"><span id="page24" class="pageNum" data-no="24" data-before-text="24"></span><strong>Ƒuƒoƒodzikpɔla</strong></h2>
<div class="pGroup">
<p id="p99" data-pid="99" class="sb">22. Ƒuƒoƒodzikpɔlaa ƒe agbanɔamedzie wònye be wòakpe ɖe ame siwo katã le eƒe ƒuƒoƒoa me ŋu woawɔ gbɔgbɔmeŋgɔyiyi. (<a href="jwpub://b/NWT/54:4:15-54:4:15" data-bid="27-1" class="b">1 Tim. 4:15</a>) Ele be wòanye alẽkplɔla si nɔa ŋudzɔ, si léa be na alẽawo, eye wòdoa vevie gbeadzisubɔsubɔdɔa. Hamemetsitsiwo ƒe ha bliboae tiaa ƒuƒoƒodzikpɔlawo. Le dɔdeasi sia ƒe vevienyenye ta la, <strong>ele be hamemetsitsiwo ƒe ha la natia wo dometɔ siwo dze wu ate ŋu akpɔ dɔdeasi sia ƒe <em>akpa sia akpa </em>gbɔ nyuie.</strong></p>
<p id="p100" data-pid="100" class="sb">23. Ƒuƒoƒodzikpɔla ƒe agbanɔamedzi aɖewoe nye esi:</p>
<ul><li><p id="p101" data-pid="101" class="su">  <strong>Etsɔa ɖe le ame sia ame si le eƒe gbeadziƒuƒoƒoa me ƒe gbɔgbɔmenyonyo me vevie. </strong>Edea dzesi ame siwo meva kpekpeawo o hedina be yeanya nu si tae, eye wònaa kpekpeɖeŋu si hiã. Eya kple eƒe kpeɖeŋutɔ (alo hamemetsitsi bubu loo alo subɔsubɔdɔwɔla si dze) wowɔa ɖoɖo ɖasrãa eƒe ƒuƒoƒoa me tɔwo katã kpɔ enuenu be woade dzi ƒo na wo ahaɖo aɖaŋu na wo; woatsi dzi ɖe ame siwo gbɔdzɔ, ame siwo medea kpekpeawo alo kpɔa gome le gbeadzisubɔsubɔdɔa me edziedzi o, ame siwo dze dɔ, ame siwo dzi nu te ɖo, alo ame siwo dzudzɔ gbeadzidede la koŋ ŋu.<ins><wbr />—Kpɔ February 2, 2014 ƒe lɛta si woŋlɔ na hamemetsitsiwo ƒe hawo katã ku ɖe alẽkpɔkplɔdɔa ŋu.</ins></p>
</li>
<li><p id="p102" data-pid="102" class="su">  <strong>Enaa kpekpeɖeŋu kple hehe subɔsubɔdɔwɔla siwo le ƒuƒoƒoa me be woaminya hamea me agbanɔamedziwo ahadze na wo tsɔtsɔ. </strong>Ne eyina ƒuƒoƒoa me tɔ aɖe si nya sesẽ aɖewo le fu ɖem na srã ge kpɔ la, nyuitɔe nye be wòayi kple <em>hamemetsitsi bubu. </em>Gake ne eyina gbeƒãɖelawo srã ge kpɔ be wòade dzi ƒo na wo la, ate ŋu akplɔ subɔsubɔdɔwɔla si dze ɖe ŋuti, ale be wòate ŋu akpɔ ale si subɔsubɔdɔwɔlaa awɔ dɔ siae. Dzikpɔlaa ate ŋu abia tso subɔsubɔdɔwɔlaa si be wòadzra ɖo do ŋgɔ axlẽ mawunyakpukpui alo nyati aɖe si dze le míaƒe agbalẽwo me loo, agblɔ nuteƒekpɔkpɔ tuameɖo aɖe loo, alo ado gbe ɖa. Emegbe dzikpɔlaa nadzro ale si sasrãkpɔa yii kple nu si tae wòyi nenema la me kple subɔsubɔdɔwɔlaa.</p>
</li>
<li><p id="p103" data-pid="103" class="su"><span id="page25" class="pageNum" data-no="25" data-before-text="25"></span>  <strong>Ekpena ɖe ƒuƒoƒoa me tɔ ɖe sia ɖe ŋu be wòatsɔ dzidzɔ anɔ gome kpɔm le subɔsubɔdɔa me bliboe edziedzi. </strong>Ne anya wɔ la, evaa kpekpe hena gbeadziyiyi le kwasiɖanuwuwuwo ale be wòakpɔ kpekpea dzi. Ne mate ŋu ava o la, ele be wòakpɔ egbɔ be yeƒe kpeɖeŋutɔ alo gbeƒãɖela bubu si dze la nakpɔ kpekpea dzi. Enuenu la, eya kple eƒe kpeɖeŋutɔa wodzroa ƒuƒoƒoa me tɔwo ƒe gbeadzikɔnta ŋuti nuŋlɔɖiwo me bene woade dzesi nu siwo me wodze agbagba le kple nu siwo me wohiã kpekpeɖeŋu le. (Ne eƒe kpeɖeŋutɔa menye hamemetsitsi alo subɔsubɔdɔwɔla o la, ekema eya ɖeka nato nuŋlɔɖiawo me eye wòaka eta na eƒe kpeɖeŋutɔa ahatɔ asi nu siwo me wòle be woana kpekpeɖeŋu le la dzi.) Ewɔa ɖoɖo wɔa dɔ kple ƒuƒoƒoa me tɔ ɖe sia ɖe le gbeadzi edziedzi bene wòade dzi ƒo na wo ahana hehe wo le dɔa ƒe akpa sia akpa me. Ekpea asi ɖe ɣleti sia ɣleti ƒe gbeadzikɔntawo xɔxɔ ŋu. Edzea agbagba xɔa gbeadzikɔnta siwo tsi megbe la kaba hetsɔa wo na agbalẽŋlɔla. Ne ame aɖe mede gbeadzi le ɣleti bliboa me o la, etsona kpla ɖe kpekpeɖeŋunanae ŋu.</p>
</li>
</ul>
</div>
</div>
<div id="section9" class="section">
<h2 id="p104" data-pid="104"><strong><em>Gbetakpɔxɔ </em>Nusɔsrɔ̃ Dzikpɔla</strong></h2>
<div class="pGroup">
<p id="p105" data-pid="105" class="sb">24. Esi wònye <em>Gbetakpɔxɔ </em>ye nye mɔnu vevitɔ si dzi kluvi nuteƒewɔla kple aɖaŋudzelaa tona naa gbɔgbɔmenuɖuɖu mí ta la, ele be ame si woatia be wòakpɔ edzi la <strong>nanye hamemetsitsi siwo nya nufiafia nyuie wu la dometɔ ɖeka. </strong>(<a href="jwpub://b/NWT/59:3:1-59:3:1" data-bid="28-1" class="b">Yak. 3:1</a>) Ele be wòanye ame si ƒoa nu faa “dzinɔameƒotɔe” hã.—<a href="jwpub://b/NWT/54:3:13-54:3:13" data-bid="29-1" class="b">1 Tim. 3:13</a>.</p>
<p id="p106" data-pid="106" class="sb">25. Nya siwo gbɔna akpe ɖe <em>Gbetakpɔxɔ </em>dzikpɔlaa ŋu be wòawɔ dɔdeasi sia le mɔ si ana nusɔsrɔ̃a naɖe vi na hame bliboa nu.—<a class="xt" data-xtid="15" href="jwpub://p/EW:2003644/12-27"><em>w03 </em>9/1 axa 21-22</a>.</p>
<ul><li><p id="p107" data-pid="107" class="su">  Agblɔ <strong>ŋgɔdonya kpui aɖe si wòdzra ɖo nyuie </strong>la abe miniti ɖeka alo miniti ɖeka kple afã ene. Ahe susu ayi tanyaa kple mawunyakpukpui si dzi wotui ɖo dzi eye wòadze agbagba anyɔ ɖetsɔleme ɖe nusɔsrɔ̃a ŋu. Ate ŋu awɔ esia ne ehe susu yi <span id="page26" class="pageNum" data-no="26" data-before-text="26"></span>tanya sueawo dzi, bia nyabiase siwo le numetotoɖakaa me, alo bia nyabiase eve alo etɔ̃ siwo ƒe ŋuɖoɖowo woakpɔ le nusɔsrɔ̃a me. Ado vivi ɖe nusɔsrɔ̃a ŋu eye wòaɖe dzonɔameme afia.</p>
</li>
<li><p id="p108" data-pid="108" class="su">  <strong>Mele be wòaƒo nu fũu o. </strong>Meganɔ agbagba dzem be yeato nɔviawo ƒe nyaŋuɖoɖowo ɖe eme alo yeatrɔ asi le wo ŋu woaganya se wu o. Ne hamea gblẽ nya vevi aɖewo ɖi le woƒe nyaŋuɖoɖo me la, ate ŋu abia nya bubu atsɔ anyɔ woƒe susu be woaɖe nya vevia ɖe go. Mele be wòabia nya bubuwo ne mehiã o, elabena ne ewɔe nenema la, axe mɔ na nyaselawo be womagate ŋu agblɔ nya siwo le susu me na wo o.</p>
</li>
<li><p id="p109" data-pid="109" class="su">  <strong>Ele be eƒe susu nanɔ nusɔsrɔ̃a ƒe tanya kple nyati veviawo ŋu eye wòate gbe ɖe nufiame siwo le nyatia me dzi </strong>tsɔ wu be wòanɔ susu hem yi numeɖeɖe suesuewo dzi. Esi wònye wowɔ numekuku geɖe hafi ta nyatia ta la, meganɔ agbagba dzem be yeanɔ numekuku bubu siwo eya ŋutɔ wɔ le míaƒe agbalẽwo loo alo le agbalẽ bubuwo me la dem nusɔsrɔ̃a me o.</p>
</li>
<li><p id="p110" data-pid="110" class="su">  <strong>Ele be wòahe susu ayi nɔnɔmetatawo kple aɖaka siwo me nyawo ku ɖe nusɔsrɔ̃a ŋu la dzi.</strong></p>
</li>
<li><p id="p111" data-pid="111" class="su">  <strong>Ele be wòana nusɔsrɔ̃a nanɔ te ɖe Biblia dzi. </strong>Ade dzi ƒo na nyaselawo be woazã mawunyakpukpui siwo le nusɔsrɔ̃a me le woƒe nyaŋuɖoɖowo me. Ana woaxlẽ mawunyakpukpui siwo wode dzesii be woaxlẽ ahana woaƒo nu tso wo ŋu. Gake ne wole memama aɖe xlẽm la, ele kokoko be woaxlẽ ye katã, naneke matso exexlẽ me o.<ins><wbr />—Kpɔ April 22, 2012 ƒe lɛta si woŋlɔ na hamemetsitsiwo ƒe hawo katã ku ɖe mawunyakpukpuiwo xexlẽ le <em>Gbetakpɔxɔ </em>Nusɔsrɔ̃ me ŋu.</ins></p>
</li>
<li><p id="p112" data-pid="112" class="su">  <strong>Ele be wòade dzi ƒo na nɔviwo bene ame geɖe siwo ate ŋui la naɖo nya ŋu. </strong>Ele be wòatsɔ ŋuɖɔɖo ana hehe nyaselawo be nyaŋuɖoɖo gbãtɔa nanye esi ku ɖe biabia si le agbalẽa me ŋu tẽe. Emegbe nyaŋuɖoɖo bubuwo ate ŋu ahe susu ayi mawunyakpukpui siwo woyɔ le memamaa me ŋu dɔ wɔwɔ, numeɖeɖe siwo ɖo kpe nyaa dzi, alo <span id="page27" class="pageNum" data-no="27" data-before-text="27"></span>ale si woate ŋu atsɔ nyatia ade dɔwɔwɔ mee, kple bubuawo dzi. Ade dzi ƒo na nɔviawo be woaɖo nya ŋu le woawo ŋutɔ ƒe nyagbewo me. Ne ame ɖeka ɖo nya ŋu vɔ ko hafi wòayɔ ame bubu. Mele be wòagblɔ nya aɖeke si ado ŋukpe nɔviawo ne ŋuɖoɖoawo mele vavam kabakaba o.</p>
</li>
<li><p id="p113" data-pid="113" class="su">  <strong>Adzro biabia siwo le numetotoɖakaa me </strong>la me kple hamea.</p>
</li>
<li><p id="p114" data-pid="114" class="su">  Mele be wòana nyataƒonya nawu miniti ɖeka kple afã o.</p>
</li>
<li><p id="p115" data-pid="115" class="su">  Mele be nusɔsrɔ̃a <strong>nawu miniti 60 o, </strong>hadzidziwo kple gbedodoɖa mele eme o.</p>
</li>
</ul>
</div>
</div>
<div id="section10" class="section">
<h2 id="p116" data-pid="116"><strong>Teokrasi Subɔsubɔ Suku Dzikpɔla</strong></h2>
<div class="pGroup">
<p id="p117" data-pid="117" class="sb">26. Esi wònye Teokrasi Subɔsubɔ Sukua mee wonaa hehe gbeƒãɖelawo le be woaɖe gbeƒã Fiaɖuƒe gbedeasia nyuie eme nakɔ ta la, ele be ame si hamemetsitsiwo ƒe haa atia be wòakpɔ edzi nanye nufiala bibi. Ele be hamemetsitsiwo ƒe haa natia aɖaŋuɖola kpeɖeŋutɔ la kple aɖaŋuɖola bubuwo ne womaa sukua ɖe xɔ vovovowo me. Le hame siwo me hamemetsitsiwo mesɔ gbɔ le o me la, woate ŋu azã subɔsubɔdɔwɔla siwo dze woanye aɖaŋuɖolawo le sukuxɔ bubuawo me. Sukua ŋuti mɔfiamewo dze le <em>Na Teokrasi Subɔsubɔ Suku ƒe Hehenana Naɖe Vi na Wò </em>gbalẽa kple sukua ƒe ɖoɖowɔɖi si zãm míele la me.</p>
</div>
</div>
<div id="section11" class="section">
<h2 id="p118" data-pid="118"><strong>Miti Ŋutifafa Yome Le Mia Nɔewo Dome Abe Gbɔgbɔmemewo Ene</strong></h2>
<div class="pGroup">
<p id="p119" data-pid="119" class="sb">27. Hamemetsitsiwo ƒe ha ɖe sia ɖe me tɔwo nye ame madeblibo siwo ƒe nuteƒekpɔkpɔ, hehexɔxɔ, kple amenyenye le vovovo. Ne woɖe mɔ nu siawo de masɔmasɔ wo dome la, ate ŋu axe mɔ na Yehowa ƒe gbɔgbɔ kɔkɔea ƒe dɔwɔwɔ, eye wòagblẽ nu le hamea ŋu. (<a href="jwpub://b/NWT/59:3:16-59:3:16" data-bid="30-1" class="b">Yak. 3:16,</a><a href="jwpub://b/NWT/59:3:18-59:3:18" data-bid="30-2" class="b"> 18</a>) Eya ta ele be miadze agbagba <strong>ati ŋutifafa yome </strong>kple hati hamemetsitsiwo. (<a href="jwpub://b/NWT/45:12:18-45:12:18" data-bid="31-1" class="b">Rom. 12:18;</a><a href="jwpub://b/NWT/45:14:19-45:14:19" data-bid="31-2" class="b"> 14:19;</a><a href="jwpub://b/NWT/60:3:11-60:3:11" data-bid="31-3" class="b"> 1 Pet. 3:11</a>) Xɔlɔ̃wɔwɔ ƒe susu hã dze le Hebrigbe me <span id="page28" class="pageNum" data-no="28" data-before-text="28"></span>nya si gɔme woɖe be “ŋutifafa” me. (<em>it</em>-2-E axa 591 [<em>it</em>-2-F axa 473]) Eya ta ele be hamemetsitsiwo <strong>natu xɔlɔ̃wɔwɔ ɖo le wo nɔewo dome, </strong>ke menye be woado dzi anɔ anyi kple wo nɔewo dzro ko o.</p>
<p id="p120" data-pid="120" class="sb">28. Ne ètia ŋutifafa yome la, aɖee afia be gbɔgbɔmemee nènye. <strong>Gbɔgbɔmeme ɖea ɖokuitsɔtsɔsavɔ ƒe lɔlɔ̃ kple Mawu ƒe gbɔgbɔa ƒe kutsetsea ƒe akpa bubuwo </strong>fiana, abe ŋutifafa, dzigbɔgbɔ blewu, dɔmenyonyo, tufafa, kple ɖokuidziɖuɖu ene. (<a href="jwpub://b/NWT/48:5:22-48:5:23" data-bid="32-1" class="b">Gal. 5:22, 23</a>) Àte ŋu aɖe lɔlɔ̃ afia ne mèdia vodada le hati hamemetsitsiwo ŋu o, eye nèsea woƒe gbɔdzɔgbɔdzɔwo gɔme hekpɔa ŋudzedze ɖe woƒe nɔnɔme nyuiwo ŋu. “Lɔlɔ̃ medoa eɖokui ɖe dzi glodzoo o, . . . media ye ŋutɔ tɔ o, mebia dzi kabakaba o. Meŋlɔa vɔ̃ siwo wowɔ ɖe eŋu la ɖi o. . . . Enɔa te ɖe nuwo katã nu, exɔa nuwo katã dzi sena, ekpɔa mɔ na nuwo katã, edoa dzi le nuwo katã me.” (<a href="jwpub://b/NWT/46:13:4-46:13:7" data-bid="33-1" class="b">1 Kor. 13:4-7;</a><a href="jwpub://b/NWT/40:7:1-40:7:5" data-bid="33-2" class="b"> Mat. 7:1-5</a>) Ke hã, mele be nàgbe aɖaŋu ɖoɖo na hati hamemetsitsiwo alo woƒe ƒometɔwo ne ehiã o.—<a href="jwpub://b/NWT/19:141:5-19:141:5" data-bid="34-1" class="b">Ps. 141:5;</a><a href="jwpub://b/NWT/20:27:5-20:27:5" data-bid="34-2" class="b"> Lod. 27:5</a>.</p>
<p id="p121" data-pid="121" class="sb">29. <strong>Gbɔgbɔmeme trea bubudede ehati hamemetsitsiwo ŋu. </strong>(<a href="jwpub://b/NWT/45:12:10-45:12:10" data-bid="35-1" class="b">Rom. 12:10</a>) Mɔ siwo dzi miato awɔ esia dometɔ ɖekae nye be ame sia ame nagblɔ eƒe dzimenya faa, vevietɔ ne miaƒe nuteƒekpɔkpɔ kple hehexɔxɔ le vovovo. Ele be hamemetsitsi siwo metsi le ƒe me o nade bubu hamemetsitsi siwo tsi wu wo, siwo si nuteƒekpɔkpɔ geɖe le la ŋu eye woagbɔ dzi ɖi. (<a href="jwpub://b/NWT/3:19:32-3:19:32" data-bid="36-1" class="b">3 Mose 19:32</a>) Mele be hamemetsitsi siwo tsi le ƒe me nado dziku ne wo dometɔ siwo metsi fũu o gblɔ woƒe nukpɔsusu alo ɖo aɖaŋu o.—<a href="jwpub://b/NWT/18:32:4-18:32:6" data-bid="37-1" class="b">Hiob 32:4-6;</a><a href="jwpub://b/NWT/21:7:9-21:7:9" data-bid="37-2" class="b"> Nyagb. 7:9;</a><a href="jwpub://b/NWT/29:2:28-29:2:28" data-bid="37-3" class="b"> Yoel 2:28;</a><a href="jwpub://b/NWT/60:5:5-60:5:5" data-bid="37-4" class="b"> 1 Pet. 5:5</a>.</p>
<p id="p122" data-pid="122" class="sb">30. <strong>Gbɔgbɔmeme tua “Kristo ƒe tamesusu” ɖo. </strong>(<a href="jwpub://b/NWT/46:2:16-46:2:16" data-bid="38-1" class="b">1 Kor. 2:16</a>) Togbɔ be Yesu ye nye ame vevitɔ kekeake si nɔ anyi kpɔ hã la, ebɔbɔ eɖokui. (<a href="jwpub://b/NWT/43:13:5-43:13:5" data-bid="39-1" class="b">Yoh. 13:5,</a><a href="jwpub://b/NWT/43:13:12-43:13:17" data-bid="39-2" class="b"> 12-17;</a><a href="jwpub://b/NWT/50:2:5-50:2:8" data-bid="39-3" class="b"> Flp. 2:5-8</a>) Ne èbɔbɔa ɖokuiwò la, àlɔ̃ axɔ aɖaŋuɖoɖo. (<a href="jwpub://b/NWT/20:12:15-20:12:15" data-bid="40-1" class="b">Lod. 12:15</a>) Ne èse le ɖokuiwò me be yemewɔ naneke si ta woaɖo aɖaŋu na ye o hã la, dze agbagba nàsrɔ̃ nane tso aɖaŋuɖoɖoa me. (<a href="jwpub://b/NWT/20:17:10-20:17:10" data-bid="41-1" class="b">Lod. 17:10</a>) Dze agbagba nàsrɔ̃ Yesu ne èse le ɖokuiwò me be womele nu wɔm ɖe ye ŋu <span id="page29" class="pageNum" data-no="29" data-before-text="29"></span>nyuie o. “Esi wonɔ [Yesu dzum] la, medzu ame ɖe eteƒe o. Esi wònɔ fu kpem la, medo ŋɔdzi na ame o, ke boŋ eyi edzi tsɔ eɖokui de asi na ame si drɔ̃a ʋɔnu dzɔdzɔe la.” (<a href="jwpub://b/NWT/60:2:23-60:2:23" data-bid="42-1" class="b">1 Pet. 2:23</a>) Ðo ŋkui be egbɔkpɔkpɔ be ŋutifafa nanɔ hamea me eye be nuwo natsɔ afɔ nyuie le vevie wu wò ŋutɔ wò nyonyo ko didi.—<a href="jwpub://b/NWT/45:15:1-45:15:3" data-bid="43-1" class="b">Rom. 15:1-3;</a><a href="jwpub://b/NWT/46:10:23-46:10:24" data-bid="43-2" class="b"> 1 Kor. 10:23, 24</a>.</p>
</div>
</div>
</div>
