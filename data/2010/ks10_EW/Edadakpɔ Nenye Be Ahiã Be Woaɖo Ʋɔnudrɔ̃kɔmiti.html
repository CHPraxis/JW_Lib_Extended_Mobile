<header>
<p class="contextTtl" id="p1" data-pid="1"><span id="page58" class="pageNum" data-no="58" data-before-text="58"></span><strong>Ta Atɔ̃lia</strong></p>
<h1 id="p2" data-pid="2"><strong>Edadakpɔ Nenye Be Ahiã Be Woaɖo Ʋɔnudrɔ̃kɔmiti</strong></h1>
</header>
<div class="openingContent"><p id="p3" data-pid="3" class="sa">Ne miese be ame aɖe wɔ nu gbegblẽ si nye ŋkubiãnya la, mitso ɖe nyaa ŋu enumake</p>
<p id="p4" data-pid="4" class="sa">Ðe nutsotsoa nye ŋkubiãnya vavã?</p>
<p id="p5" data-pid="5" class="sa">Ðe kpeɖodzi le nu gbegblẽ si wobe amea wɔ la ŋua?</p>
<p id="p6" data-pid="6" class="sa">Ðe nya bubuwo hã li siwo gɔme wòle be miase nyuiea?</p>
</div>
<div class="bodyTxt">
<div id="section1" class="section">
<div class="pGroup">
<p id="p7" data-pid="7" class="sb">1. Ne hamemetsitsiwo se be ame aɖe wɔ nu gbegblẽ si nye ŋkubiãnya la, ele be <strong>woatso ɖe nyaa ŋu enumake </strong>bene woakpɔ hamea ta ahakpe ɖe ame si wɔ nu gbegblẽa ŋu. (<a href="jwpub://b/NWT/65:1:4-65:1:4" data-bid="1-1" class="b">Yuda 4</a>) Aɖabaŋeŋe ƒu nya siawo tɔgbi gbɔ kpɔkpɔ dzi ate ŋu axe mɔ na Yehowa ƒe gbɔgbɔ kɔkɔea ƒe dɔwɔwɔ ɖe hamea dzi. Ne kpeɖodzi li be nutsotsoa le eme la, ekema nu gbãtɔ si wòle be hamemetsitsiwo nawɔe nye be woadae kpɔ be nu gbegblẽ si amea wɔ la nye ŋkubiãnya si ta wòahiã be woaɖo ʋɔnudrɔ̃kɔmiti hã.</p>
</div>
</div>
<div id="section2" class="section">
<h2 id="p8" data-pid="8"><strong>Nu Gbegblẽ Wɔwɔ Siwo Ta Woate Ŋu Aɖo Ʋɔnudrɔ̃kɔmiti Ðo</strong></h2>
<div class="pGroup">
<p id="p9" data-pid="9" class="sb">2. Nu gbegblẽ wɔwɔ siwo ta woate ŋu aɖo ʋɔnudrɔ̃kɔmiti ɖo lae nye esiwo gbɔna. Menye nu gbegblẽ wɔwɔwo katã ŋue míeƒo nu tsoe le afi sia o. Ate ŋu anɔ eme be nya bubuwo hã li siwo gbɔ wòahiã be ʋɔnudrɔ̃kɔmiti nakpɔ. Ele vevie be hamemetsitsiwo naɖɔ ŋu ɖo ahada asɔ ne wole nutsotsoa ƒe ŋkubiãnyanyenye dam kpɔ. Ele be woalé ŋku ɖe nu gbegblẽ si ƒomevi amea wɔ kple eƒe kpekpeme ŋu; nu si tae wòwɔe ɖo, ne enye nu si wòwɔ zi geɖe alo ezu numame nɛ, kple bubuawo hã. <span id="page59" class="pageNum" data-no="59" data-before-text="59"></span>Ne hamemetsitsiwo ƒe haa meka ɖe edzi tututu nenye be nuwɔna aɖe bia be woaɖo ʋɔnudrɔ̃kɔmiti o la, woate ŋu aŋlɔ agbalẽ aɖo ɖe alɔdzedɔwɔƒea ahabia mɔfiame.</p>
<p id="p10" data-pid="10" class="sb">3. <strong>Amewuwu si menye nuɖowɔe o: </strong>Eɖoɖo koŋ awu ame nye ʋufɔɖiɖi, eye ame ate ŋu aɖi ʋu fɔ hã ne eva eme be eƒe ŋumaɖɔmaɖɔɖo le nuwɔna me, alo ʋukusewo loo alo Kaisaro ƒe dedienɔnɔse bubuwo dzi dada wɔe be ame aɖe bu eƒe agbe. Hamemetsitsiwo aku nyaa me gbã, eye ne wokpɔ be ehiã la, woaɖo ʋɔnudrɔ̃kɔmiti wòakpɔ nyaa gbɔ. Ele be kɔmitia nanɔ te ɖe nu si dzɔ ŋutɔŋutɔ dzi atso nya me, ke menye be woanɔ te ɖe nyametsotso si dziɖuɖuteƒenɔlawo wɔ dzi o.—<a href="jwpub://b/NWT/5:22:8-5:22:8" data-bid="2-1" class="b">5 Mose 22:8</a>; <a class="xt" data-xtid="150" href="jwpub://p/EW:2006688/1-11"><em>w06 </em>9/15 axa 30</a>.</p>
<p id="p11" data-pid="11" class="sb">4. <strong>Ne ame aɖe tee kpɔ be yeawu ye ɖokui </strong>la, esia ate ŋu atso mɔkpɔkpɔbuɖeame si nu sẽ alo blanuiléledɔ sẽŋu gbɔ. Miwɔ nu ɖe ame si le nɔnɔme sia me ŋu le ŋuɖɔɖɔɖo kple veveseseɖeamenu me. Le ame siawo ƒe nya akpa gãtɔ gome la, mahiã ʋɔnudɔdrɔ̃ o.—<a href="jwpub://b/NWT/19:88:3-19:88:3" data-bid="3-1" class="b">Ps. 88:4,</a><a href="jwpub://b/NWT/19:88:17-19:88:18" data-bid="3-2" class="b"> 18, 19;</a><a href="jwpub://b/NWT/20:15:13-20:15:13" data-bid="3-3" class="b"> Lod. 15:13;</a><a href="jwpub://b/NWT/21:7:7-21:7:7" data-bid="3-4" class="b"> Nyagb. 7:7</a>; <a class="xt" data-xtid="111" href="jwpub://p/E:1990161/1-32"><em>w90 </em>3/1 axa 5-9</a>; <a class="xt" data-xtid="112" href="jwpub://p/E:1990207/1-36">3/15 axa 26-30</a>; <a class="xt" data-xtid="72" href="jwpub://p/E:101990648/1-26"><em>g90 </em>9/8 axa 22-23</a>; <a class="xt" data-xtid="100" href="jwpub://p/E:1983562/1-37"><em>w83 </em>8/1 axa 3-11</a>, ye katã le yevugbe me.</p>
<p id="p12" data-pid="12" class="sb">5. <strong><em>Por·neiʹa: </em></strong>(<a href="jwpub://b/NWT/3:20:10-3:20:10" data-bid="4-1" class="b">3 Mose 20:10,</a><a href="jwpub://b/NWT/3:20:13-3:20:13" data-bid="4-2" class="b"> 13,</a><a href="jwpub://b/NWT/3:20:15-3:20:16" data-bid="4-3" class="b"> 15, 16;</a><a href="jwpub://b/NWT/45:1:24-45:1:24" data-bid="4-4" class="b"> Rom. 1:24,</a><a href="jwpub://b/NWT/45:1:26-45:1:27" data-bid="4-5" class="b"> 26, 27,</a><a href="jwpub://b/NWT/45:1:32-45:1:32" data-bid="4-6" class="b"> 32;</a><a href="jwpub://b/NWT/46:6:9-46:6:10" data-bid="4-7" class="b"> 1 Kor. 6:9, 10</a>) <em>Por·neiʹa </em>fia vidzinuwo <strong>zazã le mɔ gbegblẽ nu </strong>be woatsɔ aɖi kɔ na <strong>gbɔdɔdɔ ƒe dzodzro vɔ̃, </strong>ate ŋu anye le dzɔdzɔme nu loo alo le nu tovo wɔwɔ me. Be ame ƒe nuwɔna nafia be enye <em>por·neiʹa </em>gbenɔnɔ la, ele be wòanye ŋutsu aɖe alo nyɔnu aɖe alo lã aɖee amea nɔ agbe gbegblẽ sia kplii. Ne amea ŋutɔe lɔ̃ faa kpɔ gome le eme la, ekema eɖi fɔ eye edze be woadrɔ̃ ʋɔnui. Menye ame eve ƒe asikaka wo nɔewo ƒe vidzinuwo ŋu vie koe o, ke boŋ vidzinuawo <strong>zazã ŋutɔŋutɔe </strong>wònye. Ate ŋu anye <em>ame siwo meɖe wo nɔewo o </em>ƒe gbɔdɔdɔ to nu me alo meƒi me, alo eɖoɖo koŋ anɔ asi lilim wo nɔewo ƒe vidzinuwo ŋu be woase vivi abe ɖe wole wo nɔewo gbɔ dɔm ene. (<em>lv </em>axa 99; <a class="xt" data-xtid="144" href="jwpub://p/EW:2006527/25:86-28$p/EW:2006528/1-13:309"><em>w06 </em>7/15 axa 29-30;</a><a class="xt" data-xtid="141" href="jwpub://p/EW:2004123/16:273-19:730"> <em>w04 </em>2/15 axa 13;</a><a class="xt" data-xtid="137" href="jwpub://p/EW:2000802/10-10"> <em>w00 </em>11/1 axa 8 mm. 6</a>; <a class="xt" data-xtid="99" href="jwpub://p/E:1983405/1-27"><em>w83 </em>6/1 axa 23-26</a>, le yevugbe me) Mehiã be woanɔ amama, alo be ame aɖe ƒe vidzinu nage ɖe ame bubu tɔ me, alo <span id="page60" class="pageNum" data-no="60" data-before-text="60"></span>gbɔdɔdɔ ƒe vivisese naɖo yɔyrɔea nu ko hafi woabui be enye <em>por·neiʹa </em>o.<ins><wbr />—Kpɔ numeɖeɖe bubu siwo ku ɖe <em>porneia </em>ŋu le March 6, 2012 ƒe lɛta si woŋlɔ na hamemetsitsiwo ƒe hawo katã la me<em>.</em></ins></p>
<p id="p13" data-pid="13" class="sb">6. Ameɖokuigbɔdɔdɔ alo asilili ame ŋutɔ ƒe vidzinu ŋu hena gbɔdɔdɔ ƒe vivisese menye <em>por·neiʹa </em>o.</p>
<p id="p14" data-pid="14" class="sb">7. Womabu ame si <strong>gbɔ wodɔ sesẽe </strong>be eɖi <em>por·neiʹa </em>ƒe fɔ o. Hamemetsitsiwo naɖɔ ŋu ɖo ne ame aɖe va gblɔ be wodɔ ye gbɔ sesẽe; nu siwo ŋu woabu dometɔ aɖewoe nye amea ƒe ŋutenɔnɔ le susu me, nu siwo gbɔ wòtso be wòva ge ɖe nɔnɔme ma me, eye ne meva gblɔe enumake o la, nu si tae wòva yi nenema.—<a class="xt" data-xtid="139" href="jwpub://p/EW:2003086/34:89-37$p/EW:2003087/1-9"><em>w03 </em>2/1 axa 30-31</a>; <a class="xt" data-xtid="77" href="jwpub://p/E:1200001555/1-15"><em>it</em>-1-E axa 862-864</a> [<em>it</em>-1-F axa 920-921]; <a class="xt" data-xtid="97" href="jwpub://p/E:1983209/30-30"><em>w83 </em>3/15 axa 30 etenuŋɔŋlɔ</a>, le yevugbe me.</p>
<p id="p15" data-pid="15" class="sb">8. Le nu gbegblẽ wɔwɔ siwo katã ate ŋu anye <em>por·neiʹa </em>gome la, ʋɔnudrɔ̃kɔmitia ƒe agbanɔamedzie wònye be woazã Ŋɔŋlɔawo atsɔ ada wo dometɔ ɖe sia ɖe kpɔ nyuie. Agbanɔamedzi sia ganyea ŋkubiãnya geɖe wu ne amesrɔ̃gbegbe agaɖe bubu wòasɔ ɖe Ŋɔŋlɔawo nu ge ɖe nyaa me. (<a href="jwpub://b/NWT/39:2:16-39:2:16" data-bid="5-1" class="b">Mal. 2:16a</a>) Ne nane do viviti ɖe hamemetsitsiwo, alo woƒe nu mesɔ o la, nyuitɔe nye be woaŋlɔ agbalẽ aɖo ɖe alɔdzedɔwɔƒea.</p>
<p id="p16" data-pid="16" class="sb">9. <strong>Dzimesesẽnuwɔwɔ ŋumakpemakpetɔe, ŋukpenanuwɔwɔ: </strong>(<a href="jwpub://b/NWT/48:5:19-48:5:19" data-bid="6-1" class="b">Gal. 5:19</a>) Helagbe me nya si gɔme woɖe be “dzimesesẽnuwɔwɔ ŋumakpemakpetɔe” alo “ŋukpenanuwɔwɔ” ye nye <em>a·selʹgei·a. </em>Ŋusẽ blibo le nya siwo <em>Strong’s Greek Dictionary </em>tsɔ ɖe <em>a·selʹgei·a </em>gɔme la ŋu: “yakagbenɔnɔ; agbe ƒaƒã nɔnɔ; gbɔdɔdɔ ƒe dzodzrowo dzi maɖumaɖu si dzena gaglã, nu siwo do ƒome kple gbɔdɔdɔ la wɔwɔ ŋumakpemakpetɔe.” <em>The New Thayer’s Greek English Lexicon </em>hã ɖe egɔme be “gbɔdɔdɔ ƒe dzodzro vɔ̃wo nu malémalé, . . . nugbɔmewɔwɔ, nuwɔwɔ ŋukpemanɔmee, aglãdzenuwɔna.” Nyagɔmeɖegbalẽ bubu hã ɖe <em>a·selʹgei·a </em>gɔme be enye “nu tovo wɔwɔ si gbɔ eme.” Menye nu gbegblẽ suesuesuewo alo nyamaɖinyawoe “dzimesesẽnuwɔwɔ ŋumakpemakpetɔe” nye o, ke boŋ enye nuwɔna siwo ɖea bubumademade Mawu ƒe dzidzenuwo, eƒe sewo, kple eteƒenɔlawo ŋu loo alo wo mabumabu ɖe naneke me fiana. Eya ta nu eve koŋ ye dze le “dzimesesẽnuwɔwɔ ŋumakpemakpetɔe” <span id="page61" class="pageNum" data-no="61" data-before-text="61"></span>me: (1) nuwɔna la ŋutɔ nye Yehowa ƒe sewo dzi dada vɔ̃ɖivɔ̃ɖi, eye (2) nu gbegblẽ wɔlaa ɖea amemabumabu kple aglãdzedze ƒe nɔnɔme fiana ɖe Mawu ƒe sewo ŋu.—<a class="xt" data-xtid="148" href="jwpub://p/EW:2006528/5-13:309"><em>w06 </em>7/15 axa 30</a>; <a class="xt" data-xtid="96" href="jwpub://p/E:1983209/23-26"><em>w83 </em>3/15 axa 31</a>, le yevugbe me; <a class="xt" data-xtid="91" href="jwpub://p/E:1973686/1-17"><em>w73 </em>axa 574-576</a>, le yevugbe me.</p>
<p id="p17" data-pid="17" class="sb">10. Nu siwo gbɔna la ate ŋu anye dzimesesẽnuwɔwɔ ŋumakpemakpetɔe ne nu gbegblẽ wɔlaa ɖea <strong>aglãdzedze alo amemabumabu </strong>fiana le nu siawo wɔwɔ me, gake menye kpɔɖeŋuawo katãe nye esia o.</p>
<ul><li><p id="p18" data-pid="18" class="su">  Eɖoɖo koŋ <strong>anɔ ha dem kple ame si woɖe le haa me, evɔ menye ƒometɔe amea nye o, </strong>eye hadede ma tɔgbi hã mehiã hafi o, eye wona nuxlɔ̃ame le esia ŋu zi geɖe gake.—<a href="jwpub://b/NWT/40:18:17-40:18:17" data-bid="7-1" class="b">Mat. 18:17b;</a><a href="jwpub://b/NWT/46:5:11-46:5:11" data-bid="7-2" class="b"> 1 Kor. 5:11,</a><a href="jwpub://b/NWT/46:5:13-46:5:13" data-bid="7-3" class="b"> 13;</a><a href="jwpub://b/NWT/63:1:10-63:1:11" data-bid="7-4" class="b"> 2 Yoh. 10, 11</a>; <a class="xt" data-xtid="94" href="jwpub://p/E:1981688/31-50"><em>w81 </em>9/15 axa 25-26</a>, le yevugbe me.</p>
</li>
<li><p id="p19" data-pid="19" class="su">  <strong>Gbɔdɔnuwɔwɔ ɖe ɖevi ŋu: </strong>Nuwɔna siawo ƒe ɖewoe nye asilili ɖevi ƒe no ŋu, gbɔdɔnya dodo ɖe ɖevi gbɔ kã, amamaɖeɖenuwo tsɔtsɔ fia ɖevi, dzidzɔdodo ɖe ɖevi ƒe ama me kpɔkpɔ ŋu, ame ƒe ama tsɔtsɔ fia ɖevi gbɔdɔsusutɔe, kple bubuawo.<ins><wbr />—Kpɔ October 1, 2012 ƒe lɛta si woŋlɔ na hamemetsitsiwo ƒe hawo katã ku ɖe ŋutasẽnuwɔwɔ ɖe ɖevi ŋu ŋuti.</ins></p>
</li>
<li><p id="p20" data-pid="20" class="su">  <strong>Gbeɖoɖoɖi kple ame alo be woana lɔlɔ̃nya nanɔ wo dome esime wo dometɔ ɖeka alo wo ame evea medze le se alo Ŋɔŋlɔawo nu aɖe srɔ̃ o, </strong>togbɔ be woxlɔ̃ nui edziedzi eye, abe ale si wònɔna zi geɖe ene la, ne woƒo nuxlɔ̃amenuƒo na hamea tso esia ŋu vɔ megbe kura gɔ̃ hã.—<a href="jwpub://b/NWT/48:5:19-48:5:19" data-bid="8-1" class="b">Gal. 5:19;</a><a href="jwpub://b/NWT/53:3:6-53:3:6" data-bid="8-2" class="b"> 2 Tes. 3:6,</a><a href="jwpub://b/NWT/53:3:14-53:3:15" data-bid="8-3" class="b"> 14, 15</a>.</p>
</li>
</ul>
<p id="p21" data-pid="21" class="sb">11. <strong>Ne kpeɖodzi li (ame eve ya teti ɖi ɖase tso eŋu) be ame aɖe si ŋu wotsɔ nya ɖo la tsi aƒe ɖeka me zã blibo la katã kple ame si ƒe vidzinu to vovo na etɔ (alo tsi aƒe ɖeka me kple ame si wonya be enye ŋutsu ŋutsugbɔdɔla alo nyɔnu nyɔnugbɔdɔla) le nɔnɔme siwo mesɔ o me.</strong>—Ne nya aɖewo fɔ ɖe te ku ɖe amea ƒe dzedze agaɖe srɔ̃ wòasɔ ɖe Ŋɔŋlɔawo nu ŋu la, kpɔ <a class="it" href="jwpub://p/EW:1102010393/26-26">12:12</a>.</p>
<ul><li><p id="p22" data-pid="22" class="su">  <strong>Ele be hamemetsitsiwo naɖɔ ŋu ɖo ahada nɔnɔmeawo kpɔ nyuie hafi aɖo ʋɔnudrɔ̃kɔmiti. </strong>Ðe ame evea <em>ɖeɖe dzaa ko </em>tsi afi ɖeka <em>zã bliboa katã? </em>Ðe kpeɖodzi li be <em>lɔlɔ̃nya </em>aɖe le wo domea? <span id="page62" class="pageNum" data-no="62" data-before-text="62"></span>Ðe nɔnɔme siwo ŋu womate ŋu awɔ naneke le o, le kpɔɖeŋu me, nane si womenɔ mɔ kpɔm na o, si va dzɔ kpata, ye do mo ɖa tae nyaawo va yi nenema?</p>
</li>
<li><p id="p23" data-pid="23" class="su">  Ne nane li woate ŋu awɔ le nɔnɔmea ŋu hafi, gake womewɔe o la, ekema woaɖo ʋɔnudrɔ̃kɔmiti elabena ɖaseɖiɖiawo na wòle dzedzem be woanya nɔ <em>por·neiʹa </em>gbe.</p>
</li>
<li><p id="p24" data-pid="24" class="su">  Ne wolé ŋku ɖe nɔnɔme si ame si ŋu wotsɔ nya ɖo ɖe fia ŋu la, ate ŋu anɔ eme be woakpɔe be ewɔ dzimesesẽnu ŋumakpemakpetɔe kura gɔ̃ hã.</p>
</li>
</ul>
</div>
</div>
<div id="section3" class="section">
<h2 id="p25" data-pid="25"><strong>Bu kpɔɖeŋu siawo ŋu kpɔ:</strong></h2>
<div class="pGroup">
<ul><li><p id="p26" data-pid="26" class="su">  Nɔviŋutsu srɔ̃tɔ aɖe kple eƒe agbalẽŋlɔla si nye nyɔnu nɔa wo nɔewo gbɔ ɣeyiɣi geɖe fũu akpa le kpakpa le dɔme vɔ megbe, gake nɔviŋutsua te tɔ ɖe edzi be lɔlɔ̃nya aɖeke mele yewo dome o. Srɔ̃a nyɔnu si nyaa le fu ɖem na la va gblɔe na hamemetsitsiawo eye woxlɔ̃ nu ŋutsua vevie. Emegbe eklã srɔ̃a nyɔnua be yele mɔ zɔ ge aɖawɔ “dɔ” eye ŋu ake hafi yeagbɔ; srɔ̃a si mexɔ eƒe nyaa dzi se o la kple eƒe ƒometɔ aɖe ti ŋutsua yome le adzame va se ɖe esime wòɖo agbalẽŋlɔlaa ƒe aƒe me. Wokpɔ agbalẽŋlɔlaa esime wòna wòge ɖe eme; ɣemaɣi la, eƒo zã ga 10, eye wonɔ wo ɖiam <em>zã blibo la katã </em>va se ɖe esime wòdzo le aƒea me le ŋdi ga 7 me. Esi hamemetsitsiawo nɔ anyi kplii la, elɔ̃ ɖe edzi be yetsi yeƒe agbalẽŋlɔlaa gbɔ le zã ma me ya, gake ebe yemewɔ ahasi o. Le go sia me la, esɔ be hamemetsitsiawo naɖo ʋɔnudrɔ̃kɔmiti elabena ɖaseɖiɖiawo na wòle dzedzem be woanya nɔ <em>por·neiʹa </em>gbe, eye ate ŋu anɔ eme be dzimesesẽnuwɔwɔ ŋumakpemakpetɔe le nyaa me. Nɔviŋutsu sia srɔ̃ ƒe dzitsinya ate ŋu aɖe mɔ nɛ be yeagbee ahaɖe ame bubu; hamemetsitsiwo matsɔ nya ɖe eŋu le eƒe nyametsotsoa ta o.</p>
</li>
</ul>
</div>
</div>
<div id="section4" class="section">
<h2 id="p27" data-pid="27"><strong>Go siwo me ɖewohĩ mahiã be woaɖo ʋɔnudrɔ̃kɔmiti o la dometɔ aɖewoe nye esi:</strong></h2>
<div class="pGroup">
<ul><li><p id="p28" data-pid="28" class="su">  Kristotɔ aɖe si tsi le ƒe me, eye eya ɖeka le aƒe me la na be ame si ƒe vidzinu to vovo na etɔ la va le aƒea <span id="page63" class="pageNum" data-no="63" data-before-text="63"></span>me kplii kple susu be wòalé be na ye. Woƒe nuwɔna aɖeke mefia be lɔlɔ̃nya le wo dome alo be gbɔdɔnuwɔna aɖe yia edzi le wo dome o.</p>
</li>
<li><p id="p29" data-pid="29" class="su">  Esi nɔviŋutsu aɖe kpɔ gome le hadomenuwɔna aɖe me le nɔvinyɔnu tre aɖe ƒe aƒe me vɔ megbe la, ezɔ yi ketekedzeƒe be yeaɖo keteke ayi aƒe me. Esi nɔviŋutsua lala va se ɖe ɣeyiɣi aɖe la, eva se be keteke mamlɛtɔa dzo xoxo. Etrɔ yi nɔvinyɔnua ƒe me, gake kaka wòaɖo la, ame sia ame dzo yi aƒe me, eye zã hã tsi. Nɔvinyɔnua na wòmlɔ akpata me, eye eya ŋutɔ yi ɖamlɔ xɔgã me.</p>
</li>
<li><p id="p30" data-pid="30" class="su">  Nɔviŋutsu tre aɖe yi ɖasrã atsu kple asi aɖe kpɔ, eye wòtsi wo gbɔ ŋkeke ʋɛ aɖewo. Gbe ɖeka, esi zã do ame sia ame mlɔ anyi la, nya aɖe dzɔ le srɔ̃ŋutsua ƒe dɔwɔƒe kpata si ta woyɔe, eye ŋu ke hafi wògbɔ va aƒe me. Srɔ̃nyɔnua kple nɔviŋutsu trea ɖeɖe koe kpɔtɔ ɖe aƒea me zã ma me, gake wo dometɔ ɖe sia ɖe mlɔ xɔ bubu me.</p>
</li>
</ul>
<p id="p31" data-pid="31" class="sb">12. Ale si hamemetsitsiwo kpɔ nya aɖe gbɔe la ate ŋu ato vovo kura na ale si woakpɔ bubu hã gbɔe; nɔnɔme ɖe sia ɖe to vovo. Ne hamemetsitsi eve ku nyaa me tsitotsito vɔ la, ele be hamemetsitsiwo ƒe haa nada nyawo kpɔ nyuie ahakpɔe ɖa be nu gbegblẽ aɖe si nye ŋkubiãnyae dzɔ hã. Ne hamemetsitsiawo menya ale si tututu woakpɔ nyaa gbɔe o la, ekema woabia mɔfiame tso alɔdzedɔwɔƒea.</p>
<p id="p32" data-pid="32" class="sb">13. <strong>Makɔmakɔnyenye si gbɔ eme, makɔmakɔnyenye le ŋukeklẽ me: </strong>(<a href="jwpub://b/NWT/47:12:21-47:12:21" data-bid="9-1" class="b">2 Kor. 12:21;</a><a href="jwpub://b/NWT/48:5:19-48:5:19" data-bid="9-2" class="b"> Gal. 5:19;</a><a href="jwpub://b/NWT/49:4:19-49:4:19" data-bid="9-3" class="b"> Ef. 4:19</a>) <a href="jwpub://b/NWT/48:5:19-48:5:21" data-bid="10-1" class="b">Galatiatɔwo 5:19-21</a> yɔ nu gbegblẽ vovovo siwo menye <em>por·neiʹa </em>o, gake woate ŋu ana be ame madze na Mawu Fiaɖuƒea o. Wo dometɔ ɖekae nye makɔmakɔnyenye (Helagbe, <em>a·ka·thar·siʹa</em>). <strong>Ne ame aɖe wɔa nu makɔmakɔ wògbɔa eme </strong>la, woate ŋu anɔ te ɖe edzi aɖe amea le Kristo hamea me. Ele be hamemetsitsiwo nada nyaa kpɔ nyuie ahakpɔe ɖa be makɔmakɔnyenye si meyi ŋgɔ fũu o, si gbɔ woate ŋu akpɔ ne woɖo aɖaŋu na amea ye loo alo be enye makɔmakɔnyenye si gbɔ <span id="page64" class="pageNum" data-no="64" data-before-text="64"></span>eme, si ta wòle be woaɖo ʋɔnudrɔ̃kɔmiti ɖo hã.—<a class="xt" data-xtid="144" href="jwpub://p/EW:2006527/25:86-28$p/EW:2006528/1-18"><em>w06 </em>7/15 axa 29-31</a>; <a class="xt" data-xtid="96" href="jwpub://p/E:1983209/23-26"><em>w83 </em>3/15 axa 31</a>, le yevugbe me.</p>
<p id="p33" data-pid="33" class="sb">14. Nuwɔna siwo gbɔna la <strong>ate ŋu anye </strong>makɔmakɔnyenye si gbɔ eme, gake menye kpɔɖeŋuawo katãe nye esia o:</p>
<ul><li><p id="p34" data-pid="34" class="su">  Ame siwo meɖe wo nɔewo o, siwo <strong>nɔa teƒeteƒewo lém na wo nɔewo alo nɔa asi lilim no ŋu kakaka wòva nyɔa gbɔdɔdɔ ƒe dzodzro ɖe wo me zi geɖe. </strong>Ne zi ɖeka zi eve aɖewo koe ame evea kpɔ gome le nuwɔna sia me, eye vevietɔ wonye ame siwo le srɔ̃ɖeŋugbedodo me la, hamemetsitsi eve aɖo aɖaŋu na wo be woatsɔ akpɔ makɔmakɔnyenye sia tɔgbi si meyi ŋgɔ fũu o la gbɔ, eye esia ɖeɖe sɔ gbɔ. Ele be hamemetsitsi siawo nana ɖoɖowo gbɔ kpɔla nanya ale si wokpɔ nyaa gbɔe. Gake ne ame evea kpɔ gome le nuwɔna sia me <em>zi gbɔ zi nanewo, </em>nuwɔnaa yi ŋgɔ eye wokpɔ gome le eme enuenu la, esia ate ŋu azu makɔmakɔnyenye si gbɔ eme, si me ŋukeklẽ le, si ta woaɖo ʋɔnudrɔ̃kɔmiti ɖo. <em>Woƒe nu gbegblẽ wɔwɔa ate ŋu ava zu dzimesesẽnuwɔwɔ ŋumakpemakpetɔe</em>, ne <em>woɖe amemabumabu kple aglãdzedze fia ɖe Mawu ƒe sewo ŋu. </em>Le kpɔɖeŋu me, ate ŋu anɔ eme be womenye ame siwo ɖoe be yewoaɖe yewo nɔewo kura gɔ̃ hã o.</p>
</li>
<li><p id="p35" data-pid="35" class="su">  <strong>Dzeɖoɖo edziedzi tso gbɔdɔdɔ ŋu le telefon, Internet, alo elektrɔnikmɔ siawo tɔgbi dzi </strong>ate ŋu anye yakanyagbɔgblɔ alo makɔmakɔnyenye si gbɔ eme, eye woate ŋu anɔ te ɖe evea dometɔ ɖe sia ɖe dzi aɖo ʋɔnudrɔ̃kɔmiti. (<a class="xt" data-xtid="117" href="jwpub://p/EW:102000047/8:204-24"><em>g00 </em>4/8 axa 24-25</a> [<a class="xt" data-xtid="74" href="jwpub://p/E:102000047/9-24"><em>g00 </em>1/22 axa 20-21</a>, le yevugbe me]; <a class="xt" data-xtid="153" href="jwpub://p/EW:201999403/12-19:551"><em>km </em>1/00 axa 4</a>) Ne zi ɖeka zi eve aɖewo koe nu sia dzɔ la, mahiã be woaɖo ʋɔnudrɔ̃kɔmiti o. Hamemetsitsi eve ƒe aɖaŋuɖoɖo ɖeɖe su akpɔ makɔmakɔnyenye sia si meyi ŋgɔ fũu o la gbɔ. Ele be hamemetsitsiawo nana ɖoɖowo gbɔ kpɔla nanya ale si wokpɔ nyaa gbɔe. Ke hã, nuwɔna ma ate ŋu ayi ŋgɔ eye ne wokpɔ gome le eme zi geɖe la, azu makɔmakɔnyenye si gbɔ eme, si me ŋukeklẽ le, si ta woaɖo ʋɔnudrɔ̃kɔmiti, vevietɔ ne woxlɔ̃ nu amea tso eŋu kpɔ.</p>
</li>
<li><p id="p36" data-pid="36" class="su"><span id="page65" class="pageNum" data-no="65" data-before-text="65"></span>  <strong>Amamaɖeɖenuwɔna nyɔŋu siwo me gbɔdɔnuwɔna dzakaɖawo le la kpɔkpɔ enuenu, ɖewohĩ hena ɣeyiɣi didi aɖe. </strong>Nuwɔna siawo ate ŋu alɔ ŋutsu kple ŋutsu (alo nyɔnu kple nyɔnu) ƒe gbɔdɔdɔ, ame nɔewo gbɔ dɔdɔ le ƒuƒoƒo me, lãgbɔdɔdɔ, ŋutasesẽ le ame ŋu le gbɔdɔdɔ me, ame babla ɖi adɔ egbɔ, ame gbogbowo nadɔ ame ɖeka gbɔ sesẽe, ŋutasesẽ le nyɔnuwo ŋu, alo gbɔdɔnuwo wɔwɔ ɖe ɖeviwo ŋu kpɔkpɔ alo wo xexlẽ ɖe eme. Ne edea nuwɔna siawo kpɔkpɔ alo wo xexlẽ ƒe dzi ƒo na amewo, le kpɔɖeŋu me, enana ame bubuwo kpɔa amamaɖeɖenuwɔna siawo alo xlẽa wo la, ekema enye dzimesesẽnuwɔwɔ ŋumakpemakpetɔe.—<a class="xt" data-xtid="152" href="jwpub://p/EW:2012207/"><em>w12 </em>3/15 axa 30-31</a>; <a class="xt" data-xtid="147" href="jwpub://p/EW:2006528/15-16"><em>w06 </em>7/15 axa 31</a>.<ins> Mɔfiame yeye siwo wona le April 10, 2012 ƒe lɛta si woŋlɔ na hamemetsitsiwo ƒe hawo katã ku ɖe amamaɖeɖenuwɔnawo kpɔkpɔ ŋu la dze le axadzitɔtɔdzesi sia me. Kpɔ lɛta ma hena nyatakaka bubuwo.</ins></p>
</li>
<li><p id="p37" data-pid="37" class="su">  <strong>Atama zazã le mɔ gbegblẽ nu: </strong>Ele be hamemetsitsiwo naɖɔ ŋu ɖo ada nu gbegblẽ wɔwɔa ƒe kpekpeme kpɔ nyuie ne woakpɔe ɖa be ahiã be woaɖo ʋɔnudrɔ̃kɔmiti hã. Le kpɔɖeŋu me, hamemetsitsi ɖeka alo eve ate ŋu axlɔ̃ nu Kristotɔ aɖe si no sigaret zi ɖeka zi eve aɖe le adzame. Ele be woana hamemetsitsiwo ƒe ɖoɖowo gbɔ kpɔla nanya nu si dzɔ kple ale si wokpɔ egbɔe. Ke hã, woaɖo ʋɔnudrɔ̃kɔmiti ne etsɔ atama zazã ɖo dɔe. (<a href="jwpub://b/NWT/41:15:23-41:15:23" data-bid="11-1" class="b">Mar. 15:23;</a><a href="jwpub://b/NWT/47:7:1-47:7:1" data-bid="11-2" class="b"> 2 Kor. 7:1</a>; <a class="xt" data-xtid="149" href="jwpub://p/EW:2006528/5-18"><em>w06 </em>7/15 axa 30-31</a>) Ne nane do viviti ɖe mi la, mibia mɔfiame tso alɔdzedɔwɔƒea.</p>
</li>
<li><p id="p38" data-pid="38" class="su">  <strong>Ŋutilãmeɖiƒoƒo si gbɔ eme: </strong>(<a href="jwpub://b/NWT/5:23:12-5:23:14" data-bid="12-1" class="b">5 Mose 23:12-14;</a><a href="jwpub://b/NWT/47:7:1-47:7:1" data-bid="12-2" class="b"> 2 Kor. 7:1</a>) Ele be woadze agbagba ɖe sia ɖe akpe ɖe ame si metsɔ ɖeke le dzadzɛnyenye me o ŋu wòadze sii be ele vevie be eƒe ametia kpakple eƒe aƒe me nanɔ dzadzɛ. Hafi hamemetsitsiwo naɖe ame sia tɔgbi le haa me la, ele be kakaɖedzi nasu wo si be ɖiƒoƒoa gbɔ eme, etɔ ŋku, eye wòhea vlodoame sẽŋu vaa Yehowa ƒe ŋkɔ nyui la kple eƒe ame siwo le nutoa me la dzi. Ele be woaxlɔ̃ nui gbã. Ne amea do toku nuxlɔ̃amea la, ekema ɖewohĩ ahiã be woade dzesii. (<a href="jwpub://b/NWT/53:3:14-53:3:14" data-bid="13-1" class="b">2 Tes. 3:14</a>) Ne etu afɔkpo nuxlɔ̃amea ɖekematsɔlemetɔe eye wògale ɖia me blibaa la, ahiã be woaɖee le haa me.</p>
</li>
</ul>
<p id="p39" data-pid="39" class="sb">15. <strong>Atike siwo nono zua numame zazã madzemadzee: </strong>(<a href="jwpub://b/NWT/47:7:1-47:7:1" data-bid="14-1" class="b">2 Kor. 7:1;</a><a href="jwpub://b/NWT/66:21:8-66:21:8" data-bid="14-2" class="b"> Nyaɖ. 21:8</a>, <em>Kingdom Interlinear; </em><span id="page66" class="pageNum" data-no="66" data-before-text="66"></span>22:15, <em>Int</em>) De dzesii: ne ame aɖe le atike siwo nono zua numame zãm <em>le atikewɔla aɖe ƒe mɔfiame te, </em>le kpɔɖeŋu me, be amea ƒe vevesese dzi naɖe akpɔtɔ la, mahiã kokoko be woaɖo ʋɔnudrɔ̃kɔmiti o. Ne nane do viviti ɖe mi la, mibia mɔfiame tso alɔdzedɔwɔƒea.</p>
<p id="p40" data-pid="40" class="sb">16. <strong>Xɔsegbegbe: </strong>Xɔsegbegbe nye tete yi megbe tso tadedeagu vavãtɔ gbɔ, megbedede, be woagbugbɔ le xɔse yome, aglãdzedze, xɔse gbegblẽ ɖi. Kpɔɖeŋu siwo gbɔna hã le eme:</p>
<ul><li><p id="p41" data-pid="41" class="su">  <strong><em>Alakpasubɔsubɔ </em>ƒe ŋkekenyuiwo ɖuɖu: </strong>(<a href="jwpub://b/NWT/2:32:4-2:32:6" data-bid="15-1" class="b">2 Mose 32:4-6;</a><a href="jwpub://b/NWT/24:7:16-24:7:19" data-bid="15-2" class="b"> Yer. 7:16-19</a>) Menye ŋkekenyuiwo katãe nyea alakpasubɔsubɔ nuwɔna kokoko, si ta woaɖo ʋɔnudrɔ̃kɔmiti o.</p>
</li>
<li><p id="p42" data-pid="42" class="su">  <strong>Gomekpɔkpɔ le xɔsetsakatsaka nuwɔnawo me: </strong>(<a href="jwpub://b/NWT/47:6:14-47:6:15" data-bid="16-1" class="b">2 Kor. 6:14, 15,</a><a href="jwpub://b/NWT/47:6:17-47:6:18" data-bid="16-2" class="b"> 17, 18</a>) Xɔsegbegbe nuwɔnawo dometɔ aɖewoe nye tadede agu na vɔsamlekpuiwo kple nɔnɔmewɔwɔewo kpakple gomekpɔkpɔ le alakpasubɔsubɔ ƒe hadzidziwo kple gbedodoɖawo me.—<a href="jwpub://b/NWT/66:18:2-66:18:2" data-bid="17-1" class="b">Nyaɖ. 18:2,</a><a href="jwpub://b/NWT/66:18:4-66:18:4" data-bid="17-2" class="b"> 4</a>.</p>
</li>
<li><p id="p43" data-pid="43" class="su">  <strong>Eɖoɖo koŋ anɔ nufiafia siwo tsi tsitre ɖe Biblia ƒe nyateƒe si Yehowa Ðasefowo fiana ŋu la kakam: </strong>(<a href="jwpub://b/NWT/44:21:21-44:21:21" data-bid="18-1" class="b">Dɔw. 21:21;</a><a href="jwpub://b/NWT/63:1:7-63:1:7" data-bid="18-2" class="b"> 2 Yoh. 7,</a><a href="jwpub://b/NWT/63:1:9-63:1:10" data-bid="18-3" class="b"> 9, 10</a>) Gake ele be woakpe ɖe ame siwo me ɖikeke le le nane siwo gɔme womese nyuie o ta ya ŋu. Ele be woaxlɔ̃ nu wo lɔlɔ̃tɔe, ameŋkumemakpɔmakpɔe. (<a href="jwpub://b/NWT/55:2:16-55:2:19" data-bid="19-1" class="b">2 Tim. 2:16-19,</a><a href="jwpub://b/NWT/55:2:23-55:2:26" data-bid="19-2" class="b"> 23-26;</a><a href="jwpub://b/NWT/65:1:22-65:1:23" data-bid="19-3" class="b"> Yuda 22, 23</a>) Ne ame aɖe tsɔ dzimesesẽ <em>le aʋatsonyawo fiam alo ɖoe koŋ le nufiafia mawo tɔgbi kakam la, </em>esia ate ŋu anye xɔsegbegbe nuwɔna alo ate ŋu akplɔ ame ayi xɔsegbegbe me. Ne woxlɔ̃ nu amea zi gbãtɔ metrɔ dzi me o, eye zi evelia hã metrɔ dzi me o la, ekema ele be woaɖo ʋɔnudrɔ̃kɔmiti.—<a href="jwpub://b/NWT/56:3:10-56:3:11" data-bid="20-1" class="b">Tito 3:10, 11</a>; <a class="xt" data-xtid="109" href="jwpub://p/E:1989725/19-23"><em>w89 </em>10/1 axa 11 [axa 19</a> le yevugbe me]; <a class="xt" data-xtid="103" href="jwpub://p/E:1986249/1-14"><em>w86 </em>4/1 axa 30-31</a>, le yevugbe me; <em>w86 </em>9/1 axa 15 [<a class="xt" data-xtid="102" href="jwpub://p/E:1986203/21-21"><em>w86 </em>3/15 axa 15</a>, le yevugbe me].</p>
</li>
<li><p id="p44" data-pid="44" class="su">  <strong>Mama dede nɔviwo dome kple kɔmamawo ɖoɖo anyi: </strong>Esia nye eɖoɖo koŋ be woagblẽ hamea ƒe ɖekawɔwɔ dome, alo awɔe be nɔviwo nagaka ɖe <span id="page67" class="pageNum" data-no="67" data-before-text="67"></span>Yehowa ƒe ɖoɖowo dzi o. Esia ate ŋu anye xɔsegbegbe nuwɔna alo akplɔ ame ade xɔsegbegbe me.—<a href="jwpub://b/NWT/45:16:17-45:16:18" data-bid="21-1" class="b">Rom. 16:17, 18;</a><a href="jwpub://b/NWT/56:3:10-56:3:11" data-bid="21-2" class="b"> Tito 3:10, 11</a>; <a class="xt" data-xtid="86" href="jwpub://p/E:1200003877/1-4"><em>it</em>-2-E axa 886</a> [<em>it</em>-2–F axa 916].</p>
</li>
<li><p id="p45" data-pid="45" class="su">  <strong>Dɔwɔɖui aɖe me léle ɖe asi, si awɔe be ame nakpe asi ɖe alakpasubɔsubɔ ŋu alo adoe ɖe ŋgɔ le mɔ aɖe nu; </strong>esia ate ŋu awɔe be woaɖe ame le haa me ne wona ɣeyiɣi si sɔ amea, ɖewohĩ abe dzinu ade ene, be wòawɔ tɔtrɔ si hiã vɔ megbe.—<a class="xt" data-xtid="135" href="jwpub://p/EW:1999286/1-19$p/EW:1999289/"><em>w99 </em>4/15 axa 28-30;</a> <em>km </em>1/77 axa 3-6 [<a class="xt" data-xtid="114" href="jwpub://p/E:201976325/1-41"><em>km </em>9/76 axa 3-6</a>, le yevugbe me].</p>
</li>
<li><p id="p46" data-pid="46" class="su">  <strong>Gbɔgbɔyɔyɔ.</strong>—<a href="jwpub://b/NWT/5:18:9-5:18:13" data-bid="22-1" class="b">5 Mose 18:9-13;</a><a href="jwpub://b/NWT/46:10:21-46:10:22" data-bid="22-2" class="b"> 1 Kor. 10:21, 22;</a><a href="jwpub://b/NWT/48:5:20-48:5:20" data-bid="22-3" class="b"> Gal. 5:20</a>.</p>
</li>
<li><p id="p47" data-pid="47" class="su">  <strong>Trɔ̃subɔsubɔ: </strong>(<a href="jwpub://b/NWT/46:6:9-46:6:10" data-bid="23-1" class="b">1 Kor. 6:9, 10;</a><a href="jwpub://b/NWT/46:10:14-46:10:14" data-bid="23-2" class="b"> 10:14</a>) Kpetatawo kple nɔnɔmetatawo zazã le alakpasubɔsubɔ me nye trɔ̃subɔsubɔ.</p>
</li>
</ul>
<p id="p48" data-pid="48" class="sb">17. <strong>Ahamumu: </strong>(<a href="jwpub://b/NWT/46:5:11-46:5:11" data-bid="24-1" class="b">1 Kor. 5:11;</a><a href="jwpub://b/NWT/46:6:9-46:6:10" data-bid="24-2" class="b"> 6:9, 10</a>; <a class="xt" data-xtid="75" href="jwpub://p/E:1200001226/1-16"><em>it</em>-1-E axa 656</a> [<em>it</em>-1-F axa 1222]) Woaɖo ʋɔnudrɔ̃kɔmiti ne ame aɖe nye ahamula alo no aha mu zi ɖeka eye ame geɖe nya nu tso nu si dzɔ ŋu. (<a class="xt" data-xtid="98" href="jwpub://p/E:1983322/1-9"><em>w83 </em>5/1 axa 8</a>, le yevugbe me) Woƒo nu tso ahamumu ŋu le ŋɔŋlɔ siwo gbɔna me: <a href="jwpub://b/NWT/18:12:25-18:12:25" data-bid="25-1" class="b">Hiob 12:25;</a><a href="jwpub://b/NWT/19:107:27-19:107:27" data-bid="25-2" class="b"> Psalmo 107:27;</a><a href="jwpub://b/NWT/20:20:1-20:20:1" data-bid="25-3" class="b"> Lododowo 20:1;</a><a href="jwpub://b/NWT/20:23:29-20:23:35" data-bid="25-4" class="b"> 23:29-35;</a><a href="jwpub://b/NWT/23:24:20-23:24:20" data-bid="25-5" class="b"> Yesaya 24:20</a>.</p>
<p id="p49" data-pid="49" class="sb">18. Ne ame aɖe ʋu eme na hamemetsitsi aɖe be yeno aha mu zi ɖeka le yeƒe aƒe me <em>eye ame geɖe menya nu tso eŋu o </em>la, hamemetsitsia axlɔ̃ nui vevie eye esia ɖeɖe sɔ gbɔ. Ele be hamemetsitsi si na nuxlɔ̃amea nagblɔ nya la na ɖoɖowo gbɔ kpɔla.</p>
<p id="p50" data-pid="50" class="sb">19. <strong>Nutsuɖuɖu: </strong>(<a href="jwpub://b/NWT/20:23:20-20:23:21" data-bid="26-1" class="b">Lod. 23:20, 21</a>; <a class="xt" data-xtid="142" href="jwpub://p/EW:2004806/4:307-5$p/EW:2004807/1-10"><em>w04 </em>11/1 axa 30-31</a>) Nutsuɖula nye <strong>ame si ŋu wòdzena le edziedzi be meɖua eɖokui dzi o, </strong>ame si ɖua nu fũu ale gbegbe be wòdea vovo ge do kpoe alo ɖea xe kura gɔ̃ hã. <strong>Menye ame ƒe lolome dzie woanɔ te ɖo agblɔ be enye nutsuɖula o, ke boŋ nɔnɔme si wòɖena fiana ɖe nuɖuɖu ŋu ye.</strong></p>
<p id="p51" data-pid="51" class="sb">20. <strong>Fififi: </strong>(<a href="jwpub://b/NWT/46:6:9-46:6:10" data-bid="27-1" class="b">1 Kor. 6:9, 10;</a><a href="jwpub://b/NWT/49:4:28-49:4:28" data-bid="27-2" class="b"> Ef. 4:28</a>; <em>w87 </em>4/1 axa 9 [<a class="xt" data-xtid="104" href="jwpub://p/E:1986843/24-27"><em>w86 </em>11/15 axa 14</a>, le yevugbe me]) Togbɔ be fififi ɖe sia ɖe <span id="page68" class="pageNum" data-no="68" data-before-text="68"></span>ƒomevi nye nu gbegblẽ hã la, ele be hamemetsitsiwo naɖɔ ŋu ɖo ahada nɔnɔmeawo kpɔ nyuie ne woakpɔe ɖa be ɖe nu si dzɔ la nye ŋkubiãnya si ta woaɖo ʋɔnudrɔ̃kɔmiti hã.</p>
<p id="p52" data-pid="52" class="sb">21. <strong>Eɖoɖo koŋ aka aʋatso tamevɔ̃ɖoɖotɔe; aʋatsoɖaseɖiɖi: </strong>(<a href="jwpub://b/NWT/20:6:16-20:6:16" data-bid="28-1" class="b">Lod. 6:16,</a><a href="jwpub://b/NWT/20:6:19-20:6:19" data-bid="28-2" class="b"> 19;</a><a href="jwpub://b/NWT/51:3:9-51:3:9" data-bid="28-3" class="b"> Kol. 3:9;</a><a href="jwpub://b/NWT/66:22:15-66:22:15" data-bid="28-4" class="b"> Nyaɖ. 22:15</a>; <a class="xt" data-xtid="83" href="jwpub://p/E:1200002738/1-10"><em>it</em>-2-E axa 244-245</a> [<em>it</em>-2-F axa 254-255]) Togbɔ be aʋatsokaka ɖe sia ɖe nye nu gbegblẽ hã la, ne ame aɖe ɖonɛ koŋ kaa aʋatso tamevɔ̃ɖoɖotɔe ko hafi woaɖo ʋɔnudrɔ̃kɔmiti. Nya si nye ‘tamevɔ̃ɖoɖo’ gɔmee nye eɖoɖo koŋ agblẽ nu le ame ŋu, alé ame ɖe dɔ me alo alé fui kura gɔ̃ hã. Ne woaɖo ʋɔnudrɔ̃kɔmiti le aʋatsokaka ta la, ekema mele be aʋatsokakaa nanye nyakpakpa akpe nya ko, alo wòanye ameblenya suesue siwo megblẽa nu boo o, alo be le nyaƒoɖeamenu alo amegbetɔvɔvɔ̃ ta amea ka aʋatso o.—<a href="jwpub://b/NWT/40:26:69-40:26:75" data-bid="29-1" class="b">Mat. 26:69-75</a>.</p>
<p id="p53" data-pid="53" class="sb">22. Ne nyaʋiʋli aɖe ɖo nɔvi eve dome le ʋɔnudrɔ̃ƒe eye ame ɖeka va tso ame kemɛa nu be egblɔ alakpanya aɖewo le ʋɔnudrɔ̃ƒea la, mele be hamemetsitsiwo nanɔ te ɖe nutsotso sia tɔgbi dzi ahe to na ame si nu wotso la o. Nya siawo tɔgbi ate ŋu aku ɖe srɔ̃gbegbe alo gomenana dzila le ʋɔnu be ɖevi nanɔ egbɔ wòakpɔ edzi, kple bubuawo ŋu. Kristotɔ si le nɔvia nu tsom be eda alakpa la ate ŋu agblɔ nya sia nya si le esi la le ʋɔnudrɔ̃ƒea, eye ʋɔnudrɔ̃ƒea ye atso nya me nenye be nutsotsoa le eme alo mele eme o.</p>
<p id="p54" data-pid="54" class="sb">23. <strong>Ametafatafa, ameŋugbegblẽ: </strong>(<a href="jwpub://b/NWT/3:19:16-3:19:16" data-bid="30-1" class="b">3 Mose 19:16;</a><a href="jwpub://b/NWT/40:18:15-40:18:17" data-bid="30-2" class="b"> Mat. 18:15-17</a>; <a class="xt" data-xtid="78" href="jwpub://p/E:1200001566/1-6"><em>it</em>-1-E axa 870</a>, <a class="xt" data-xtid="79" href="jwpub://p/E:1200001746/1-15">989-991</a> [<em>it</em>-2-F axa 1017; <em>it</em>-1-F axa 282-284]; <a class="xt" data-xtid="123" href="jwpub://p/EW:1102014945/6-15$p/EW:1102014946/1-6:113"><em>od </em>axa 147-150;</a><a class="xt" data-xtid="129" href="jwpub://p/EW:1997203/29-29$p/EW:1997204/1-28"> <em>w97 </em>3/15 axa 17-22</a>) Woɖe ametafatafa gɔme be enye “eɖoɖo koŋ able ame, awɔ ayemenu, alo atrɔ gbo nyateƒea be woable ame nu ne wòaɖe asi le eƒe nu xɔasi aɖe ŋu alo be wòaɖe asi le gome si nye etɔ le se nu la ŋu.” (<a class="xt" data-xtid="131" href="jwpub://p/EW:1997204/18:500-24:200"><em>w97 </em>3/15 axa 21</a>) Woɖe ameŋugbegblẽ gɔme be enye aʋatsonya si agblẽ nu le ŋkɔ nyui kple bubu si le ame ŋu la ŋu. Zi geɖe la, susu vɔ̃e wotsɔna gblɔa ameŋugblẽnyae. Ameŋugbegblẽ to vovo na ameŋunyagbɔgblɔ. Ameŋunyagbɔgblɔ ate ŋu anye nyateƒe, gake ameŋugbegblẽ ya nyea aʋatsonya ɣesiaɣi. <span id="page69" class="pageNum" data-no="69" data-before-text="69"></span>Woaxlɔ̃ nu ameŋunyagblɔla, ke menye be woaɖo ʋɔnudrɔ̃kɔmiti ɖe eŋu o. (<a class="xt" data-xtid="110" href="jwpub://p/E:1989763/1-61"><em>w89 </em>10/15 axa 3 [axa 10</a> le yevugbe me]; <a class="xt" data-xtid="80" href="jwpub://p/E:1200001746/6-6"><em>it-</em>1-E axa 990 mm</a>. 2 [<em>it-</em>1-F axa 282 mm. 5]) Ne Kristotɔ si gblɔ be wogblẽ ye ŋu la wɔ afɔɖeɖe gbãtɔ kple evelia si ƒe mɔfiame le <a href="jwpub://b/NWT/40:18:15-40:18:16" data-bid="31-1" class="b">Mateo 18:15, 16</a>, eye wòwɔ afɔɖeɖe etɔ̃lia si le <a href="jwpub://b/NWT/40:18:17-40:18:17" data-bid="32-1" class="b">Mateo 18:17</a> ko hafi hamea abui be esɔ be woaɖo ʋɔnudrɔ̃kɔmiti.—<a class="xt" data-xtid="123" href="jwpub://p/EW:1102014945/6-15"><em>od </em>axa 147-149</a>.</p>
<p id="p55" data-pid="55" class="sb">24. Ne amea bia la, hamemetsitsiwo ate ŋu akpɔ gome le afɔɖeɖe evelia me, gake hamemetsitsi siawo mawɔ esia le hamemetsitsiwo ƒe haa ƒe ŋkɔ me o. Ne le nyaa gbɔ kpɔkpɔ me wova ɖo afɔɖeɖe etɔ̃lia dzi la, ekema ɖasefo(wo) koe hamemetsitsi si(wo) kpɔ gome le afɔɖeɖe evelia me la anye le afɔɖeɖe etɔ̃lia me. Hamemetsitsi mawo manɔ ʋɔnudrɔ̃kɔmitia me le afɔɖeɖe etɔ̃lia me o.</p>
<p id="p56" data-pid="56" class="sb">25. Menye hamemetsitsiwo ƒe dɔe wònye be woawɔ nyametsotso na amewo le ganyawo ƒe ɖoɖowo me o. Menye felĩlawoe wonye o. Azɔ hã, menye woawoe agblɔ ɖoɖo si dzi ameawo nazɔ ɖo awɔ dɔ loo alo agblɔ nu si ameawo nade agbalẽ me o, eye womade asi agbalẽ mawo te kura gɔ̃ hã abe ɖasefowo ene o. Aleae wòanɔ ne woɖo afɔɖeɖe etɔ̃lia kura gɔ̃ hã dzi.</p>
<p id="p57" data-pid="57" class="sb">26. Ele be hamemetsitsiwo ƒe ha <strong>nawɔ numekuku </strong>gbã hafi aɖo ʋɔnudrɔ̃kɔmiti. Ke hã, womazã nɔvi siwo kpɔ gome le afɔɖeɖe evelia me la le numekukua wɔwɔ me o; woabia gbe wo abe ɖasefowo ene boŋ.</p>
<p id="p58" data-pid="58" class="sb">27. Womabui ameŋugbegblẽe ne ame aɖe tso ame nu na kpovitɔwo, na hamemetsitsiwo, na ame bubuwo alo le ʋɔnudrɔ̃ƒe aɖe o, esi wònye be ŋusẽ le wo si be woaku nu me ahawɔ nyametsotso ta. (<a class="xt" data-xtid="81" href="jwpub://p/E:1200001746/8-8"><em>it</em>-1-E axa 990</a> [<em>it</em>-1-F axa 282-283]) Ne kpeɖodzi mele nutsotsoa ŋu o kura gɔ̃ hã la, womabui be enye ameŋugbegblẽ o.—<a class="xt" data-xtid="132" href="jwpub://p/EW:1997607/18:214-24:301"><em>w97 </em>8/15 axa 28 mm. 1</a>.</p>
<p id="p59" data-pid="59" class="sb">28. <strong>Amedzudzu: </strong>(<a href="jwpub://b/NWT/46:6:10-46:6:10" data-bid="33-1" class="b">1 Kor. 6:10</a>; <a class="xt" data-xtid="85" href="jwpub://p/E:1200003719/1-9"><em>it</em>-2-E axa 801-802</a> [<em>it</em>-1-F axa 1192-1193]) Amedzudzu nye “dzugbenyawo alo gbɔɖiamenyawo gbɔgblɔ ɖe ame ŋu.” (<a class="xt" data-xtid="84" href="jwpub://p/E:1200003719/1-4"><em>it</em>-2-E axa 801</a> [<em>it</em>-1-F axa 1192]) Ele be hamemetsitsiwo ƒe haa nada nyaa kpɔ ahakpɔe ɖa be nu gbegblẽ wɔwɔa ɖo afi si <span id="page70" class="pageNum" data-no="70" data-before-text="70"></span>wòahiã be woaɖo ʋɔnudrɔ̃kɔmiti hã. Mele be hamemetsitsiwo natsɔ dzitsitsi aɖo ʋɔnudrɔ̃kɔmiti ɖe amedzudzu ta o, negbe ɖe wògbɔ eme, le nu gblẽm le hamea ƒe ŋutifafa ŋu, eye woɖo aɖaŋu tso eŋu zi geɖe do kpoe ko hafi.</p>
<p id="p60" data-pid="60" class="sb">29. <strong>Yakanyagbɔgblɔ: </strong>(<a href="jwpub://b/NWT/49:5:3-49:5:5" data-bid="34-1" class="b">Ef. 5:3-5;</a><a href="jwpub://b/NWT/51:3:8-51:3:8" data-bid="34-2" class="b"> Kol. 3:8</a>) Edze ƒãa be nya aɖewo tɔa ame wu bubuwo. Nya ƒaƒã ɖe sia ɖe si ame agblɔ la, nya ƒoɖie wònye. Ke hã, yakanyagbɔgblɔ ya nye gbɔdɔnya ƒaƒãwo gbɔgblɔ kã. (<a class="xt" data-xtid="121" href="jwpub://p/EW:102003409/5:287-24"><em>g03 </em>6/8 axa 13-14</a> [axa 19-20 le yevugbe me]; <a class="xt" data-xtid="95" href="jwpub://p/E:1983080/9-11"><em>w83 </em>2/1 axa 4</a>, le yevugbe me) Ðe amea gblɔa gbɔdɔnyawo kã? Ðe wònɔa nya siawo tɔgbi gbɔgblɔ dzi togbɔ be woxlɔ̃ nui zi geɖe hã? Wo dometɔ aɖewoe nye gbɔdɔdɔ ŋuti yakanya siwo amewo gblɔna alo ŋlɔna, le Internet alo telefon dzi.</p>
<p id="p61" data-pid="61" class="sb">30. <strong>Ŋukeklẽ—tsatsadada, adzodada: </strong>(<a href="jwpub://b/NWT/46:5:10-46:5:11" data-bid="35-1" class="b">1 Kor. 5:10, 11;</a><a href="jwpub://b/NWT/46:6:10-46:6:10" data-bid="35-2" class="b"> 6:10;</a><a href="jwpub://b/NWT/54:3:8-54:3:8" data-bid="35-3" class="b"> 1 Tim. 3:8</a>; <a class="xt" data-xtid="76" href="jwpub://p/E:1200001464/1-7"><em>it</em>-1-E axa 789</a>, <a class="xt" data-xtid="82" href="jwpub://p/E:1200001766/1-9">1005-1006</a> [<em>it</em>-1-F axa 853, 237]; <a class="xt" data-xtid="107" href="jwpub://p/E:1989045/9-16"><em>w89 </em>1/15 axa 22</a>) Ele be Kristotɔwo natsri tsatsadada ɖe sia ɖe ƒomevi, lotodada hã le eme. (<a href="jwpub://b/NWT/23:65:11-23:65:11" data-bid="36-1" class="b">Yes. 65:11</a>; <a class="xt" data-xtid="119" href="jwpub://p/EW:102002521/7:105-10$p/EW:102002522/"><em>g02 </em>8/8 axa 4-8</a> [<em>g02 </em>7/22 axa 4-8, le yevugbe me]; <a class="xt" data-xtid="108" href="jwpub://p/E:1989528/1-14"><em>w89 </em>7/15 axa 30</a>; <a class="xt" data-xtid="71" href="jwpub://p/E:101982488/1-23"><em>g82 </em>7/8 axa 25-27</a>; <a class="xt" data-xtid="70" href="jwpub://p/E:101981850/1-11"><em>g81 </em>11/22 axa 27</a>, ye katã le yevugbe me) Ne ame aɖe tsɔ tsatsadada ɖo dɔe, eye togbɔ be woxlɔ̃ nui zi geɖe hã la, ŋukeklẽ nuwɔna sia dzi ko wògale dzimematrɔmatrɔe la, ekema woaɖo ʋɔnudrɔ̃kɔmiti ɖe eŋu.—<a class="xt" data-xtid="92" href="jwpub://p/E:1980650/1-22"><em>w80 </em>9/1 axa 29-30</a>; <a class="xt" data-xtid="89" href="jwpub://p/E:1967440/6-13"><em>w67 </em>axa 356</a>, le yevugbe me.</p>
<p id="p62" data-pid="62" class="sb">31. Ne ame aɖe ƒo eɖokui ɖe dɔwɔɖui aɖe si do ƒome kple tsatsadada tẽe me, alo wòdze ƒãa be eƒe dɔwɔɖuia nye asikpekpe ɖe tsatsadada ŋu alo esi donɛ ɖe ŋgɔ le mɔ aɖe nu la, woaɖo ʋɔnudrɔ̃kɔmiti ɖe eŋu, vevietɔ ne wonae ɣeyiɣi si sɔ, ɖewohĩ abe dzinu ade ene, be wòawɔ tɔtrɔ si hiã, gake wògbe tɔtrɔwɔwɔ. (<a class="xt" data-xtid="126" href="jwpub://p/EW:1995365/16-16"><em>w95 </em>5/15 axa 23 mm. 11</a>; <a class="xt" data-xtid="114" href="jwpub://p/E:201976325/1-41"><em>km </em>9/76 axa 3-6</a>, le yevugbe me) Ne mienya nu si miawɔ le nɔnɔme aɖe me o la, mibia mɔfiame tso alɔdzedɔwɔƒea gbɔ faa.</p>
<p id="p63" data-pid="63" class="sb">32. Ne dɔwɔƒe aɖe le nunana aɖewo nam woƒe asisi siwo wobu be wodze, ate ŋu anye ga ƒe nunana, ale be woƒe asisiwo nagasɔ gbɔ ɖe edzi, eye ame aɖe lɔ̃ be yeaxɔ nunana sia tɔgbi la, eya ŋutɔ ƒe nyae. Ke hã, ele <span id="page71" class="pageNum" data-no="71" data-before-text="71"></span>be woakpɔ nyuie be nunana sia xɔxɔ naganyɔ ŋukeklẽ o. (<a href="jwpub://b/NWT/45:14:21-45:14:21" data-bid="37-1" class="b">Rom. 14:21;</a><a href="jwpub://b/NWT/46:10:31-46:10:33" data-bid="37-2" class="b"> 1 Kor. 10:31-33</a>; <a class="xt" data-xtid="69" href="jwpub://p/E:101975489/12-17"><em>g75 </em>7/8 axa 28</a>; <a class="xt" data-xtid="90" href="jwpub://p/E:1973129/1-7"><em>w73 </em>axa 127</a>, ye katã le yevugbe me) Ne ame aɖe ada tsatsa le mɔ sue aɖe nu be wòatsɔ aɖe modzaka ko la, anyo be hamemetsitsiwo nagawɔ esia nya gã aɖekee o. Ahiã be woaxlɔ̃ nu amea ne eƒe nuwɔnaa va zu nukikli na ame bubuwo alo le ŋusẽ gbegblẽ kpɔm ɖe amea ŋutɔ alo hamea ƒe gbɔgbɔmenyonyo dzi.—<a class="xt" data-xtid="138" href="jwpub://p/EW:2002808/1-7"><em>w02 </em>11/1 axa 31</a>.</p>
<p id="p64" data-pid="64" class="sb">33. Ne Kristotɔ aɖe <strong>tsɔ ŋukeklẽ tafa ame xɔ nyɔnutabianu si xɔ asi boo le esi, eye wògbe dzimetɔtrɔ </strong>la, woate ŋu aɖee le haa me.—<a href="jwpub://b/NWT/46:5:11-46:5:11" data-bid="38-1" class="b">1 Kor. 5:11,</a><a href="jwpub://b/NWT/46:5:13-46:5:13" data-bid="38-2" class="b"> 13;</a><a href="jwpub://b/NWT/46:6:9-46:6:10" data-bid="38-3" class="b"> 6:9, 10;</a><a href="jwpub://b/NWT/58:13:5-58:13:5" data-bid="38-4" class="b"> Heb. 13:5</a>; <a class="xt" data-xtid="134" href="jwpub://p/EW:1998686/1-15:170"><em>w98 </em>9/15 axa 24-25</a>.</p>
<p id="p65" data-pid="65" class="sb">34. <strong>Eɖoɖo koŋ agbe ame ƒe ƒome dzi kpɔkpɔ ahagblẽ srɔ̃ kple viwo ɖi hiã natu wo esime ŋutete li be woakpɔ wo dzi hafi: </strong>(<a href="jwpub://b/NWT/54:5:8-54:5:8" data-bid="39-1" class="b">1 Tim. 5:8</a>; <a class="xt" data-xtid="105" href="jwpub://p/E:1988807/11-19"><em>w89 </em>6/1 axa 22-23 [<em>w88 </em>11/1 axa 22-23</a>, le yevugbe me]; <a class="xt" data-xtid="113" href="jwpub://p/E:201973329/1-9"><em>km </em>9/73 axa 8</a>, le yevugbe me) Nu vevi siwo ŋu hamemetsitsiwo ƒe haa abu hafi aɖo ʋɔnudrɔ̃kɔmiti la dometɔ aɖewoe nye esi:</p>
<ul><li><p id="p66" data-pid="66" class="su">  Ðe Kristotɔ la <em>ɖoe koŋ </em>gbe eƒe ƒomea dzi kpɔkpɔa, alo lãmegbegblẽ, gakuxiwo, alo kuxi bubuwo tae mete ŋu le wo dzi kpɔm oa? Ðe wòle eƒe <em>ŋutete ɖe sia ɖe </em>wɔm be yeakpɔ ƒomea ƒe nuhiahiãwo gbɔ hafia?</p>
</li>
<li><p id="p67" data-pid="67" class="su">  Ðe woxlɔ̃ nui va yia, eye ɖe mɔnukpɔkpɔ aɖe su esi be wòawɔ ɖe aɖaŋuɖoɖoa dzi hafia?</p>
</li>
<li><p id="p68" data-pid="68" class="su">  Ðe ŋutete le srɔ̃a nyɔnua ŋu be wòakpɔ ƒomea ƒe nuhiahiãwo gbɔ ale si dze bene hiã nagatu ƒomea oa?</p>
</li>
<li><p id="p69" data-pid="69" class="su">  Ne hiã tu ƒomea la, ɖe wòanye be esi woɖe wo ɖokuiwo ɖe vovo hegbe kpekpeɖeŋu siwo ƒomea ƒe ta nana wo taea?</p>
</li>
<li><p id="p70" data-pid="70" class="su">  Ne kaklã ge ɖe nyaa me la, ame kemɛa ƒe nuwɔna aɖewo hã taea?</p>
</li>
</ul>
<p id="p71" data-pid="71" class="sb">35. <strong>Dziku helĩhelĩ, ŋutasẽnuwɔwɔ: </strong>(<a href="jwpub://b/NWT/20:22:24-20:22:25" data-bid="40-1" class="b">Lod. 22:24, 25;</a><a href="jwpub://b/NWT/39:2:16-39:2:16" data-bid="40-2" class="b"> Mal. 2:16;</a><a href="jwpub://b/NWT/48:5:20-48:5:20" data-bid="40-3" class="b"> Gal. 5:20</a>; <a class="xt" data-xtid="118" href="jwpub://p/EW:102001803/6:202-13"><em>g01 </em>11/8 axa 12;</a><a class="xt" data-xtid="116" href="jwpub://p/EW:101997406/14:149-18"> <em>g97 </em>6/8 axa 24</a> [axa 20 le yevugbe me]; <a class="xt" data-xtid="122" href="jwpub://p/EW:1101996031/28:101-31:297"><em>fy </em>150;</a><a class="xt" data-xtid="115" href="jwpub://p/EW:101993083/35:94-46"> <em>g93 </em>4/8 axa 14</a> [<a class="xt" data-xtid="73" href="jwpub://p/E:101993083/37-46"><em>g93 </em>2/8 <span id="page72" class="pageNum" data-no="72" data-before-text="72"></span>axa 14</a>, le yevugbe me]) Woaɖo ʋɔnudrɔ̃kɔmiti ne ame aɖe doa dziku helĩhelĩ wɔa ŋutasẽnu enuenu, eye wògbe dzimetɔtrɔ togbɔ be woxlɔ̃a nui hã gake. Ne miele ta kpɔm na nya aɖe o la, mibia mɔfiame tso alɔdzedɔwɔƒea gbɔ faa.</p>
<p id="p72" data-pid="72" class="sb">36. Ne Kristotɔ aɖe tsɔ <strong>kɔdada wɔ dɔwɔɖui, </strong>eye wògbe be yemadzudzɔ o, togbɔ be woxlɔ̃ nui zi geɖe hã la, asɔ be woaɖo ʋɔnudrɔ̃kɔmiti.—<a class="xt" data-xtid="93" href="jwpub://p/E:1981490/1-9"><em>w81 </em>7/1 axa 30-31</a>, le yevugbe me.</p>
</div>
</div>
<div id="section5" class="section">
<h2 id="p73" data-pid="73"><strong>Kpeɖoɖo Nu Gbegblẽ Wɔwɔ Dzi</strong></h2>
<div class="pGroup">
<p id="p74" data-pid="74" class="sb">37. Ne wotso Kristotɔ aɖe nu be ewɔ nu vɔ̃ gã aɖe si ta woate ŋu adrɔ̃ ʋɔnui ɖo hã la, <strong>mele be woaɖo ʋɔnudrɔ̃kɔmiti o, negbe ɖe <em>kpeɖodzi li </em>be ewɔ nu gbegblẽa hafi. </strong>Kpeɖodzi kawo tɔgbi ye sɔ be woaxɔ?</p>
<ul><li><p id="p75" data-pid="75" class="su">  Ne <strong>ame aɖe ʋu nu vɔ̃ me </strong>(eva gblɔ be yewɔ nu gbegblẽ), eɖanye eŋlɔe ɖe agbalẽ dzi alo gblɔe kple nu o la, woate ŋu axɔ esia be enye kpeɖodzi si dzi woanɔ te ɖo, ne ɖaseɖiɖi bubu aɖeke megakpe ɖe eŋu o hã. (<a href="jwpub://b/NWT/6:7:19-6:7:19" data-bid="41-1" class="b">Yos. 7:19</a>) Ele be ame eve nanɔ eteƒe esime amea le nu vɔ̃a me ʋum, eye ne ɖe wòŋlɔe la ame eve naxɔ kakaɖedzi tso egbɔ be eyae ŋlɔe vavã; nuvɔ̃meʋuʋua me <strong>nakɔ nyuie, eye womase egɔme le mɔ bubu aɖeke nu o. </strong>Le kpɔɖeŋu me, ne Kristotɔ srɔ̃tɔ aɖe gblɔ be ye srɔ̃ “kpɔ mɔ le Ŋɔŋlɔawo nu aɖe srɔ̃ bubu” la, womaxɔ eƒe nya mawo ɖeɖe ade eme be enye nyameʋuʋu si me kɔ be ewɔ ahasi o.</p>
</li>
<li><p id="p76" data-pid="76" class="sw">Ne Kristotɔ aɖe lɔ̃ ɖe edzi le ʋɔnu be yedze agɔ, ɖewohĩ le esi senyala aɖe ɖo aɖaŋu nɛ nenema kple susu be woagahe to nɛ enu nasẽ o ta la, hamea mabu nya si wògblɔ le ʋɔnu be yedze agɔ la be enye nuvɔ̃meʋuʋu o.</p>
</li>
<li><p id="p77" data-pid="77" class="su">  Ele be <strong>nua teƒekpɔla eve alo etɔ̃ </strong>nanɔ anyi, menye ame siwo se nyaa gbugbɔ le gbɔgblɔm ko o; womate ŋu aɖe afɔ aɖeke ne ame ɖeka koe nye ɖasefo le nyaa ŋu o.—<a href="jwpub://b/NWT/5:19:15-5:19:15" data-bid="42-1" class="b">5 Mose 19:15;</a><a href="jwpub://b/NWT/43:8:17-43:8:17" data-bid="42-2" class="b"> Yoh. 8:17</a>.</p>
</li>
<li><p id="p78" data-pid="78" class="su"><span id="page73" class="pageNum" data-no="73" data-before-text="73"></span>  Ne ame eve alo etɔ̃ <strong>ɖi ɖase be yewokpɔ nu gbegblẽ wɔwɔ ɖeka ma tɔgbi teƒe, gake ɣeyiɣi vovovo mee nu gbegblẽ wɔwɔ sia ƒomevi si ŋu woɖi ɖase tso la dzɔ la, </strong>hamemetsitsiwo ate ŋu atsɔ woƒe ɖaseɖiɖia awɔ dɔe. Togbɔ be esɔ be woazã ɖaseɖiɖi mawo atsɔ aɖo kpe amea ƒe fɔɖiɖi dzi hã la, nyuitɔe nye be ɖasefo eve nakpɔ nu gbegblẽ wɔwɔa teƒe le ɣeyiɣi ɖeka ma ke me.</p>
</li>
<li><p id="p79" data-pid="79" class="su">  Woate ŋu atsɔ <strong>nya siwo ɖeviwo agblɔ </strong>la awɔ dɔe; ekpɔ hamemetsitsiawo ŋkume be woadae kpɔ be nyateƒe dze le nyaa me hã.</p>
</li>
<li><p id="p80" data-pid="80" class="su">  Woate ŋu atsɔ <strong>nya si dzimaxɔsetɔwo kple ame siwo woɖe le haa me alo ame siwo ɖe wo ɖokui le haa me agblɔ </strong>hã awɔ dɔe, gake ele be woadae kpɔ nyuie.</p>
</li>
</ul>
<p id="p81" data-pid="81" class="sb">38. <strong>Ne kpeɖodzi aɖeke meli be amea wɔ nu gbegblẽ o, gake nya sesẽ aɖewo fɔ ɖe te la, </strong>hamemetsitsiwo <strong>natia wo dometɔ eve woaku nyaa me enumake. </strong>Le kpɔɖeŋu me, ɖewohĩ ɖasefo ɖeka koe le nyaa ŋu. Ne nenemae la, ekema anye lɔlɔ̃ɖeɖefia be ɖasefoa nate ɖe nu gbegblẽ wɔlaa ŋu gbã ahade dzi ƒo nɛ be eya ŋutɔ nakpɔ hamemetsitsiawo. Hamemetsitsiawo alala ŋkeke ʋɛ aɖewo be ame si nu wotso la ŋutɔ nate ɖe wo ŋu. (Menye nya sia nya mee wòasɔ le be woana ɖasefoa ɖeɖe nayi ame si nu wòtso gbɔ o—le kpɔɖeŋu me, ne ɖasefoa kple ame si nu wòtso lae kpɔ gome le gbɔdɔdɔ ƒe agbe gbegblẽ nɔnɔ me, alo ne ɖasefoa ŋue nu gbegblẽ wɔlaa wɔ nua ɖo, abe le ƒometɔ kplikplikpli gbɔ dɔdɔ, ame gbɔ dɔdɔ sesẽe, alo ɖevigbɔdɔdɔ ƒe nyawo me ene. Alo ate ŋu anɔ eme be ɖasefoa nye ame si vɔ̃na alo be ŋu kpenɛ ale gbegbe.) Ðasefoa ɖayi ame si nu wòtso gbɔ alo meɖayi o, ele be hamemetsitsi eve si wotia be woaku nyaa me la nanɔ anyi kple ame si nu wotso.—<a class="xt" data-xtid="133" href="jwpub://p/EW:1997607/7:129-18:213"><em>w97 </em>8/15 axa 27</a>.</p>
<p id="p82" data-pid="82" class="sb">39. <strong>Ne ame si nu wotso la melɔ̃ ɖe nutsotsoa dzi o la, </strong>ele be hamemetsitsi siwo le nyaa me kum la nawɔ ɖoɖo ado go kple eya kple ame si tso enu la ɖekae. (Mide dzesii: Ne nutsotsoa ye nye be ame aɖe dɔ ɖevi <span id="page74" class="pageNum" data-no="74" data-before-text="74"></span>gbɔ, eye ɖevi si metsi o ŋue wobe wowɔ nua ɖo la, ele be hamemetsitsiwo nabia mɔfiame tso alɔdzedɔwɔƒea hafi awɔ ɖoɖo be yewoakpe kple ɖevia kpakple ame si nu wòtso.) Ne eva eme be amenutsolaa alo ame si nu wotso la melɔ̃ be yeakpe kple hamemetsitsiawo o, alo ne ame si nu wotso la gbe gbidii be ɖasefo ɖeka ma ƒe nutsotsoa mele eme o, eye womekpɔ kpeɖodzi le nu gbegblẽ wɔwɔa ŋu o la, hamemetsitsiawo agblẽ nyaa ɖe Yehowa si me. (<a href="jwpub://b/NWT/5:19:15-5:19:17" data-bid="43-1" class="b">5 Mose 19:15-17;</a><a href="jwpub://b/NWT/54:5:19-54:5:19" data-bid="43-2" class="b"> 1 Tim. 5:19,</a><a href="jwpub://b/NWT/54:5:24-54:5:25" data-bid="43-3" class="b"> 24, 25</a>; <a class="xt" data-xtid="128" href="jwpub://p/EW:1995807/22:166-33$p/EW:1995802/"><em>w95 </em>11/1 axa 28-29</a>) Hamemetsitsi siwo wɔ numekukua naŋlɔ nu tso eŋu, ade asi ete, adee agbalẽkotoku si nu wotre me ahadae ɖe hamea ƒe nuŋlɔɖi ɣaɣlawo dzraɖoƒe. Ðaseɖiɖi bubuwo ate ŋu ava dze go emegbe aɖo kpe nya sia nya dzi.<ins><wbr />—Kpɔ September 7, 2011 ƒe lɛta si woŋlɔ na hamemetsitsiwo ƒe hawo katã hena mɔfiame yeye siwo li ku ɖe ale si woadzra nuŋlɔɖi ɣaɣlɛwo ɖoe ŋu.</ins></p>
</div>
</div>
<div id="section6" class="section">
<h2 id="p83" data-pid="83"><strong>Ame Siwo Dzudzɔ Hadede Kple Hamea Ƒe Geɖee Nye Esia</strong></h2>
<div class="pGroup">
<p id="p84" data-pid="84" class="sb">40. Hafi hamemetsitsiwo ƒe haa nawɔ nyametsotso be yewoaɖo ʋɔnudrɔ̃kɔmiti alo yewomaɖoe o la, edze be woabu nya siwo gbɔna la ŋu gbã:</p>
<ul><li><p id="p85" data-pid="85" class="su">  Ðe amea gagblɔna kokoko be yenye Ðasefoa?</p>
</li>
<li><p id="p86" data-pid="86" class="su">  Ðe hamea me tɔwo alo nutoa me tɔwo gabunɛ be enye Ðasefoa?</p>
</li>
<li><p id="p87" data-pid="87" class="su">  Ðe eƒe nuwɔna gale ŋusẽ kpɔm ɖe ame bubu aɖe dzi, nenye be ahasiwɔwɔ alo ŋutasẽnuwɔwɔ ɖe ɖevi ŋu, alo esiawo tɔgbi ye le nyaa mea?</p>
</li>
<li><p id="p88" data-pid="88" class="su">  Ðe amea gadea ha kple hamea le mɔ aɖe nu ale be wòazu amɔwɔʋanu alo nugblẽnu le hamea mea?</p>
</li>
<li><p id="p89" data-pid="89" class="su">  Ne woaɖo kɔmiti la, ɖe amea alɔ̃ be yeakpe kpli wo, si fia be elɔ̃ be yele Kristo hamea ƒe ŋusẽ tea?</p>
</li>
</ul>
<p id="p90" data-pid="90" class="sb">41. Ne hamemetsitsiwo bu ɣeyiɣi si amea megade ha kple hamea o kple nu bubu siwo ŋu míeƒo nu tsoe va yi ŋu la, ɖewohĩ woatso nya me be yewoaɖe asi le nyaa ŋu gbɔ. Ne nenemae la, ke woaŋlɔ nu tso amea ƒe agbenɔnɔ si ŋu nya ku ɖo la ŋu ada ɖe hamea ƒe nuŋlɔɖiwo me. Emegbe ne amea gadi be yeade ha kple hamea la, woate ŋu aɖo kpe nu sia nu dzi azɔ.</p>
<p id="p91" data-pid="91" class="sb"><span id="page75" class="pageNum" data-no="75" data-before-text="75"></span>42. Ne ƒometɔ siwo nye dzixɔsetɔwo koe nya nu tso eƒe nuvɔ̃gbenɔnɔa ŋu, eye hamemetsitsiwo tso nya me be yewoaɖe asi le nyaa ŋu gbɔ la, ate ŋu adzɔ be ƒometɔ siwo nye dzixɔsetɔwo ya adi be yewoana ƒomekadodo si le yewo kplii dome la dzi naɖe kpɔtɔ kura, eye woabu ƒometɔ sia be menye ame nyui woade ha kplii kplikplikpli o.—<a href="jwpub://b/NWT/46:15:33-46:15:33" data-bid="44-1" class="b">1 Kor. 15:33</a>; <a class="xt" data-xtid="101" href="jwpub://p/E:1985525/18-19"><em>w85 </em>7/15 axa 19 mm. 14</a>, le yevugbe me.</p>
</div>
</div>
<div id="section7" class="section">
<h2 id="p92" data-pid="92"><strong>Nu Gbegblẽ Si Ame Wɔ Ƒe Geɖee Nye Esi Va Yi</strong></h2>
<div class="pGroup">
<p id="p93" data-pid="93" class="sb">43. Le nɔnɔmea nu la, ate ŋu ahiã be ʋɔnudrɔ̃kɔmiti nakpɔ nyaa gbɔ. Gake ne agbe gbegblẽ si wònɔ alo nu gbegblẽ si wòwɔ, si nye ŋkubiãnya la, dzɔ ƒe geɖee nye esi va yi, eye wòtrɔ dzi me vavã hede dzesii be ɖe wòle be yeaʋu nu vɔ̃a me enumake ɣemaɣi hafi la, aɖaŋu nyui si hamemetsitsiwo aɖo nɛ ɖeɖe sɔ gbɔ.</p>
<p id="p94" data-pid="94" class="sb">44. Hamemetsitsiwo ƒe haa ate ŋu atia hamemetsitsi eve be woaku nyaa me. Emegbe ne hamemetsitsiwo bu biabia siwo gbɔna ŋu vɔ la, woakpɔe ɖa nenye be ahiã be yewoaɖo ʋɔnudrɔ̃kɔmiti alo mahiã o:</p>
<ul><li><p id="p95" data-pid="95" class="su">  Ðe nu gbegblẽ wɔwɔa teƒe didia?</p>
</li>
<li><p id="p96" data-pid="96" class="su">  Ðe ame geɖe se nyaa?</p>
</li>
<li><p id="p97" data-pid="97" class="su">  Ðe wòdze ƒãa be agɔdzelaa le ŋgɔ yim le gbɔgbɔ mea, alo edze ƒãa be nane le mɔ xem na eƒe gbɔgbɔmeŋgɔyiyi?</p>
</li>
<li><p id="p98" data-pid="98" class="su">  Ne woxlɔ̃ nui la, ɖe ema ɖeɖe sɔ gbɔ be wòahaya le gbɔgbɔ mea, alo ahiã be woagawɔ nu geɖe wu bene dzitsinya dzadzɛ nasu esi?</p>
</li>
<li><p id="p99" data-pid="99" class="su">  Ðe dzimetɔtrɔ nuwɔnawo le dzedzem le amea ŋua?</p>
</li>
<li><p id="p100" data-pid="100" class="su">  Amea ŋutɔe lɔ̃ faa ʋu nu vɔ̃a mea, alo ɖe nyaa va dze go to mɔ bubu dzia?</p>
</li>
<li><p id="p101" data-pid="101" class="su">  Ðe woayi edzi atsɔ bubu na hamemetsitsiwo ƒe haa le nu si dzɔ ta?</p>
</li>
<li><p id="p102" data-pid="102" class="su">  Ne <em>por·neiʹa </em>ƒe fɔe amea ɖi la, ɖe wòʋu eƒe nu vɔ̃a me na srɔ̃a?</p>
</li>
<li><p id="p103" data-pid="103" class="su">  Aleke gbegbee nu vɔ̃ si amea wɔ la kpɔ ŋusẽ ɖe amewo ƒe agbe dzi alo gblẽ nu le wo ŋui? Le <span id="page76" class="pageNum" data-no="76" data-before-text="76"></span>kpɔɖeŋu me, ɖe amea wɔ ŋutasẽnu ɖe ɖevi ŋu alo wɔ ahasia?</p>
</li>
</ul>
<p id="p104" data-pid="104" class="sb">45. Ne amea nye subɔsubɔdɔwɔla, hamemetsitsi, alo mɔɖela la, ele be woagagbugbɔ ŋku alé ɖe eƒe dzedze ŋu. Ne hamemetsitsiwo ƒe ha kpɔe be megadze asubɔ o la, ele be woaŋlɔe aɖo ɖe alɔdzedɔwɔƒea.—Kpɔ <a class="it" href="jwpub://p/EW:1102010384/36-38">3:19-21</a>.</p>
</div>
</div>
<div id="section8" class="section">
<h2 id="p105" data-pid="105"><strong>Ðe Nya Ku Ðe Nu Gbegblẽ Wɔlaa Ƒe Nyɔnyrɔxɔxɔ Ŋua?</strong></h2>
<div class="pGroup">
<p id="p106" data-pid="106" class="sb">46. Ne hamemetsitsiwo le nu gbegblẽ wɔla aɖe ƒe nya gbɔ kpɔm la, <strong>mele be woafɔ nya ɖe te ku ɖe amea ƒe nyɔnyrɔxɔxɔ ƒe dzedze ŋu o. </strong>Ne amea ŋutɔ do nya ma tɔgbi ɖa la, hamemetsitsiwo ate ŋu ahe eƒe susu ayi <a class="xt" data-xtid="151" href="jwpub://p/EW:2010127/1-8:323">February 15, 2010, ƒe <em>Gbetakpɔxɔ, </em>axa 22</a> dzi. Numeɖeɖe bubu siwo ku ɖe nyɔnyrɔgbugbɔxɔ ŋu la dze le <a class="xt" data-xtid="88" href="jwpub://p/E:1964126/13-38">February 15, 1964, <em>Gbetakpɔxɔ, </em>axa 123-126</a>, kple <a class="xt" data-xtid="87" href="jwpub://p/E:1960169/1-9">March 1, 1960, <em>Gbetakpɔxɔ, </em>axa 159-160</a> (ye katã le yevugbe me). Ame ŋutɔ ƒe nyametsotsoe nyɔnyrɔgbugbɔxɔ nye.</p>
<p id="p107" data-pid="107" class="sb">47. Ɣeaɖewoɣi la, ate ŋu adzɔ be nu gbegblẽ wɔla aɖe nagblɔ be nya ku ɖe yeƒe nyɔnyrɔxɔxɔ ŋu, elabena yewɔ nu gbegblẽ aɖe le adzame do ŋgɔ teti na yeƒe nyɔnyrɔxɔxɔ, eya ta yemekpɔe be ahiã be ʋɔnudrɔ̃kɔmiti nadrɔ̃ ʋɔnu ye o. Ne ɖe hamemetsitsiwo nya nu tso nu vɔ̃ gã si wòwɔ do ŋgɔ teti na eƒe nyɔnyrɔxɔxɔ ŋu la, anye ne womeda asi ɖe edzi be wòaxɔ nyɔnyrɔ ɣemaɣi o. Ke hã, esia mefia kokoko be eƒe adzɔgbeɖeɖe mesɔ o. Ame aɖewo ɖea adzɔgbe xoxoxo hafi va xɔa nyɔnyrɔ; ame bubuwo ya ɖea adzɔgbe eteƒe medidina o ko woxɔa nyɔnyrɔ. Hamemetsitsiwo mate ŋu anya nu si le ame ƒe dzi me ne woanya nu si tututu nye Yehowa ƒe susu le amea ŋu esime wòxɔ nyɔnyrɔ o. Ne hamemetsitsiwo se be nɔvi xɔnyɔnyrɔ aɖe wɔ nu vɔ̃ gã aɖe le adzame esime wònye gbeƒãɖela maxɔnyɔnyrɔ gake wòdzudzɔ nu vɔ̃a wɔwɔ hafi va xɔ nyɔnyrɔ la, ele be woaxlɔ̃ nui ahade dzi ƒo nɛ. <strong>Mele be woaɖo ʋɔnudrɔ̃kɔmiti le nu gbegblẽ si ame aɖe wɔ do ŋgɔ na eƒe nyɔnyrɔxɔxɔ ta o. </strong>(<a href="jwpub://b/NWT/46:6:9-46:6:11" data-bid="45-1" class="b">1 Kor. 6:9-11</a>) Gake ne amea gaƒo eɖokui ɖe nu vɔ̃ gã <span id="page77" class="pageNum" data-no="77" data-before-text="77"></span>wɔwɔ me le eƒe nyɔnyrɔxɔxɔ vɔ megbe la, ele be hamemetsitsiwo nana ʋɔnudrɔ̃kɔmiti nakpɔ nyaa gbɔ, elabena egblɔ be Kristotɔ ɖeadzɔgbe xɔnyɔnyrɔe yenye. Ne emegbe wòse le eɖokui me be ele be yeagbugbɔ axɔ nyɔnyrɔ la, eya ŋutɔ ƒe nyae. Gake mele be ame nagblɔ be woagbugbɔ ye anyrɔ le esi nyateƒea alo Biblia me nufiafia aɖewo me va kɔ na ye ɖe edzi alo be yeva kpɔ ŋudzedze geɖe wu ɖe wo ŋu ta o.—<a href="jwpub://b/NWT/20:4:18-20:4:18" data-bid="46-1" class="b">Lod. 4:18</a>.</p>
<p id="p108" data-pid="108" class="sb">48. Togbɔ be mebɔ o hã la, edze ƒãa be ame aɖewo ƒe nyɔnyrɔxɔxɔ ya mesɔ o, elabena amea medzudzɔ nuvɔ̃gbenɔnɔ, hena ɣeyiɣi vi aɖe teti gɔ̃ hã, hafi va xɔ nyɔnyrɔ o. Le kpɔɖeŋu me, ate ŋu anɔ eme be le ɣeyiɣi si me amea xɔ nyɔnyrɔ la, <em>enɔa gbɔdɔdɔ ƒe agbe gbegblẽ nɔm </em>kple ame aɖe si ƒe vidzinu to vovo na etɔ alo ame si ƒe vidzinu sɔ kple etɔ, alo be <em>enɔ habɔbɔ aɖe </em>si dea akpa aɖe dzi la <em>me, </em>alo nɔa nu siawo tɔgbi wɔm. Ne nane do viviti le nya aɖe gome la, mibia mɔfiame tso alɔdzedɔwɔƒea.</p>
</div>
</div>
<div id="section9" class="section">
<h2 id="p109" data-pid="109"><strong>Hame Kae Akpɔ Nyaa Gbɔ?</strong></h2>
<div class="pGroup">
<p id="p110" data-pid="110" class="sb">49. Ele be hamemetsitsiwo ƒe hawo nawɔ nu kple wo nɔewo aduadu ne eva hiã be woawɔ nyametsotso le hame si tututu akpɔ nu gbegblẽ wɔwɔ aɖe gbɔ ŋu. Hame kae nya nu tso nyaa ŋu nyuie wu? Hame kae ate ŋu akpɔ nyaa gbɔ wòade edeƒe? Mele be hame si akpɔ nyaa gbɔ nazu nya woanɔ hehem o.</p>
<p id="p111" data-pid="111" class="sb">50. Ne ame aɖe wɔ nu gbegblẽ eye womewu eƒe nyaa gbɔ kpɔkpɔ nu hafi wòʋu yi hame bubu me o la, nyuitɔe nye be hame si dze nyaa gbɔ kpɔkpɔ gɔme la nayi edzi ne anya wɔ, vevietɔ ne teƒe si amea ʋu yi la medidi fũu akpa o. Hame si dze nyaa gbɔ kpɔkpɔ gɔme ye nya nu tso amea kple nɔnɔmeawo ŋu nyuie. Ne afi si nu gbegblẽ wɔlaa ʋu yi la didi ŋutɔ, eye wògblɔ be yemate ŋu atrɔ ava hame si te nyaa gbɔ kpɔkpɔ me hena nyaa dzi yiyi o la, mele be hame ma ƒe hamemetsitsiwo nate tɔ ɖe edzi be yewo kokokoe akpɔ nyaa gbɔ awu enu o. Le go sia me la, anyo ŋutɔ be hame gbãtɔ ƒe hamemetsitsiwo nana hame si me wòle fifia ƒe <span id="page78" class="pageNum" data-no="78" data-before-text="78"></span>hamemetsitsiwo nayi nyaa dzi. Ele be hame evea ƒe hamemetsitsiwo nalɔ̃ faa alé nyaa kpɔ kple wo nɔewo.</p>
<p id="p112" data-pid="112" class="sb">51. Ne hamemetsitsiwo se be gbeƒãɖela si va woƒe nutoa me nɔ ge ɣeyiɣi kpui aɖe wɔ nu gbegblẽ la, ele be woana hame si me wòtso ƒe hamemetsitsiwo nanya enumake.</p>
</div>
</div>
<div id="section10" class="section">
<h2 id="p113" data-pid="113"><strong>Ne Gbeƒãɖela Siwo Wɔ Nu Vɔ̃a Mele Hame Ðeka Me O</strong></h2>
<div class="pGroup">
<p id="p114" data-pid="114" class="sb">52. Ne nɔvi aɖe ʋu eme na eƒe hamemetsitsiwo be ye kple nɔvi aɖe si le hame bubu me yewowɔ nu vɔ̃ la, ele be hamemetsitsiawo nana hame si me ame kemɛa le la ƒe hamemetsitsiwo nanya enumake, eye woakpɔ wo sinu woaku nyaa me. Ðe ame kemɛa hã lɔ̃ ɖe edzi be yewɔ nu vɔ̃ la? Ðe wo katã wole nya ɖeka gblɔma, alo ɖe woƒe nyawo to vovo na wo nɔewo kura? Ele be hame evea ƒe ʋɔnudrɔ̃kɔmitiawo nalɔ̃ faa aƒo nu tso nyaa ŋu kple wo nɔewo ahawɔ nu aduadu be nyateƒeawo nadze. <strong>Eɖea vi geɖe ŋutɔ ne ʋɔnudrɔ̃kɔmiti evea kpe hebia gbe ameawo ɖekae </strong>ale be woanya nu si dzɔ ŋutɔŋutɔ eye ne ameawo ƒe nyawo to vovo na wo nɔewo la, woate ŋu aɖo kpe nyateƒea dzi. (<a href="jwpub://b/NWT/20:18:13-20:18:13" data-bid="47-1" class="b">Lod. 18:13,</a><a href="jwpub://b/NWT/20:18:17-20:18:17" data-bid="47-2" class="b"> 17</a>) Ne wokpe kple ameawo ɖekae vɔ la, ekema hame ɖe sia ɖe ƒe ʋɔnudrɔ̃kɔmiti agbugbɔ ayi aɖakpɔ eya ŋutɔ ƒe hametɔ ƒe nya gbɔ. <strong>Mele be hame ɖeka ƒe ʋɔnudrɔ̃kɔmiti natso nya me esime hame kemɛa ya mewu eƒe numekukua nu keŋkeŋ vɔ haɖe o.</strong></p>
</div>
</div>
<div id="section11" class="section">
<h2 id="p115" data-pid="115"><strong>Gbeƒãɖela Maxɔnyɔnyrɔ Siwo Wɔ Nu Vɔ̃ Gã</strong></h2>
<div class="pGroup">
<p id="p116" data-pid="116" class="sb">53. Ne gbeƒãɖela maxɔnyɔnyrɔ aɖe wɔ nu vɔ̃ gã la, ele be hamemetsitsiwo nakpɔ nyaa gbɔ kaba. Togbɔ be womaɖo ʋɔnudrɔ̃kɔmiti o hã la, ele be hamemetsitsiawo natia wo dometɔ eve woanɔ anyi kple amea, ɖewohĩ hamemetsitsi eve siwo da asi ɖe edzi hafi wòva zu gbeƒãɖela maxɔnyɔnyrɔ. Ele be woadze agbagba aɖɔe ɖo eye woakpɔe ɖa be egadze ayi edzi aɖe gbeƒã hã.—<a class="xt" data-xtid="125" href="jwpub://p/EW:1102014947/5:175-11:871"><em>od </em>axa 157-158</a>; <a class="xt" data-xtid="106" href="jwpub://p/E:1988845/11-30"><em>w89 </em>6/15 axa 17-20 [<em>w88 </em>11/15 axa 17-20</a>, le yevugbe me].</p>
<p id="p117" data-pid="117" class="sb"><span id="page79" class="pageNum" data-no="79" data-before-text="79"></span>54. Hamemetsitsi siwo wode dɔ sia asi na la adae kpɔ be woaxɔ mɔnukpɔkpɔ aɖewo le esi gbɔ hã; mɔnukpɔkpɔ siawo dometɔ aɖewo ate ŋu anye nyaŋuɖoɖo le kpekpeawo me, dɔwɔwɔ le Teokrasi Subɔsubɔ Sukua me, alo gomekpɔkpɔ le dutoƒo subɔsubɔdɔa me.</p>
<p id="p118" data-pid="118" class="sb">55. Ne ame geɖe nya nu tso nu gbegblẽ wɔwɔa ŋu xoxo, alo woava nya nu tso eŋu godoo emegbe, evɔ nu gbegblẽ wɔlaa trɔ dzi me la, ele be hamemetsitsi evea nana subɔsubɔ kɔmitia nanya bene woawɔ ɖoɖo aɖe gbeƒã na hamea le Subɔsubɔ Kpekpea me be: <strong>“Wokpɔ nya aɖe si ku ɖe [asimasi] ŋu la gbɔ, eye ekpɔtɔ nye gbeƒãɖela maxɔnyɔnyrɔ le hamea me.”</strong></p>
<p id="p119" data-pid="119" class="sb">56. Hamemetsitsiwo ƒe haa ate ŋu akpɔe be asɔ be yewoaƒo Biblia me nuƒo aɖe le hamea me tso nu gbegblẽ wɔwɔa ŋu kwasiɖa ʋɛ aɖewo le gbeƒãɖeɖea vɔ megbe.</p>
<p id="p120" data-pid="120" class="sb">57. Ne gbeƒãɖela maxɔnyɔnyrɔa gbe dzimetɔtrɔ, togbɔ be hamemetsitsiawo na kpekpeɖeŋui hã la, hamemetsitsi evea nana wòanya be megadze anye gbeƒãɖela maxɔnyɔnyrɔ o. Alo ne eya ŋutɔ gblɔ na hamemetsitsiawo be yemegadi be yeanye gbeƒãɖela o la, woalɔ̃ ɖe edzi nɛ. Le go eve siawo me la, hamemetsitsiwo aɖe gbeƒã le Subɔsubɔ Kpekpea me be: <strong>“[Asimasi] meganye gbeƒãɖela maxɔnyɔnyrɔ o.” </strong>Le eƒe nu gbegblẽ wɔwɔ dzimematrɔmatrɔe ta la, ne edo asi ɖe dzi le kpekpeawo me la, anyo be woagayɔe be wòaɖo nya ŋu o va de asi na ɣeyiɣi aɖe.</p>
<p id="p121" data-pid="121" class="sb">58. Ne hamemetsitsiwo kpɔe be ame sia ƒe agbenɔnɔ ate ŋu agblẽ nu le alẽhaa ŋu la, woate ŋu ayi ame siwo ŋu wòagblẽ nu le la gbɔ ɖekaɖeka aɖo afɔ afɔta na wo. Le kpɔɖeŋu me, togbɔ be woɖe gbeƒã hã la, ɖewohĩ nu gbegblẽ wɔlaa aganɔ didim kokoko be yeade ha kple sɔhɛ siwo le hamea me. Ekema hamemetsitsiwo aɖo afɔ afɔta na sɔhɛ siawo dzilawo kple ɖewohĩ sɔhɛawo ŋutɔ hã.</p>
<p id="p122" data-pid="122" class="sb">59. <strong>Ðoɖo gobii aɖeke meli be woakpɔ ame si megadze anye gbeƒãɖela maxɔnyɔnyrɔ o la sinu be wòana woagbugbɔ ŋku alé ɖe eƒe nya ŋu </strong>alo be <span id="page80" class="pageNum" data-no="80" data-before-text="80"></span>woalala ŋkeke adre hafi aɖe gbeƒãe na hamea be meganye gbeƒãɖela maxɔnyɔnyrɔ o. Ne eya ŋutɔ gblɔ na hamemetsitsiawo be woƒe nyametsotsoa medze ye ŋu o la, ekema woatia wo dometɔ eve bubu be woagbugbɔ ŋku alé ɖe nyaa ŋu.</p>
<p id="p123" data-pid="123" class="sb">60. Ne ame si si woxɔ gomekpɔkpɔ le be megadze anye gbeƒãɖela maxɔnyɔnyrɔ o la va te ŋgɔyiyi wɔwɔ azɔ eye wòdi be yeagakpɔ gome le subɔsubɔdɔa me la, ekema hamemetsitsi eve (ɖewohĩ ame siwo nɔ anyi kplii va yi) nado go kplii ahakpɔe ɖa be egadze hã. Ne wokpɔe azɔ be edze la, ekema ele be woaɖe gbeƒãe be egazu gbeƒãɖela maxɔnyɔnyrɔ. Mehiã be woalala wòatsɔ gbeadzikɔnta vae hafi woawɔ gbeƒãɖeɖe sia o.</p>
<p id="p124" data-pid="124" class="sb">61. <strong>Ne gbeƒãɖela maxɔnyɔnyrɔ sia nye ame si woabu le se nu be enye ɖevi ko la, </strong>ekema ele be hamemetsitsi evea nate ɖe edzila Kristotɔwo ŋu gbã, ale be woanya nu si tututu dzɔ, eƒe nɔnɔme ɖe nu si dzɔ ŋu, kple afɔ siwo ɖem dzilawo le be woaɖɔe ɖo. Ne dzilawo le kpekpem ɖe ɖevia ŋu wòle ɖɔɖɔɖo wɔm la, ekema ɖewohĩ mahiã be hamemetsitsi evea nado go kple ɖevia o, ke boŋ woanɔ edzilawo gbɔ yim enuenu ahanɔ dzideƒoname, nuxlɔ̃ame, kple aɖaŋuɖoɖo siwo hiã la nam lɔlɔ̃tɔe.</p>
<p id="p125" data-pid="125" class="sb">62. Ne gbeƒãɖela maxɔnyɔnyrɔ aɖe wɔ nu gbegblẽ la, ele be hamemetsitsi eve siwo wotia be woado go kplii la nawɔ ale si wokpɔ nyaa gbɔe la ŋuti nuŋlɔɖi ada ɖi. Ale si ko agbalẽŋlɔla dzraa ʋɔnudɔdrɔ̃ ŋuti nuŋlɔɖiwo ɖoe la, nenema pɛpɛpɛ wòadzra nuŋlɔɖi siawo hã ɖoe.<ins><wbr />—Kpɔ September 7, 2011 ƒe lɛta si woŋlɔ na hamemetsitsiwo ƒe hawo katã hena mɔfiame yeye siwo li ku ɖe ale si woadzra nuŋlɔɖi ɣaɣlɛwo ɖoe ŋu.</ins></p>
</div>
</div>
</div>
