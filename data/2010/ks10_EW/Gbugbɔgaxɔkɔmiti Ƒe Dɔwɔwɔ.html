<header>
<p class="contextTtl" id="p1" data-pid="1"><span id="page118" class="pageNum" data-no="118" data-before-text="118"></span><strong>Ta Wuiɖekelia</strong></p>
<h1 id="p2" data-pid="2"><strong>Gbugbɔgaxɔkɔmiti Ƒe Dɔwɔwɔ</strong></h1>
</header>
<div class="openingContent"><p id="p3" data-pid="3" class="sa">Mina nu gbegblẽ wɔlaa ɣeyiɣi didi ale si dze be wòaɖo kpe eƒe dzimetɔtrɔ dzi</p>
<p id="p4" data-pid="4" class="sa">Mikpɔ nyuie, vevietɔ ne:</p>
<p id="p5" data-pid="5" class="sa">Amea wɔ ameblenu va yi</p>
<p id="p6" data-pid="6" class="sa">Amea nɔ nuvɔ̃gbe le adzame ɣeyiɣi didi aɖe</p>
<p id="p7" data-pid="7" class="sa">Woka mo na amea kpɔ alo woɖee le haa me kpɔ</p>
<p id="p8" data-pid="8" class="sa">Amea ɖoe koŋ ayetɔe ɖe asi le srɔ̃a ŋu</p>
</div>
<div class="bodyTxt">
<div id="section1" class="section">
<h2 id="p9" data-pid="9"><strong>Ne Ame Aɖe Bia Be Woagbugbɔ Ye Axɔ</strong></h2>
<div class="pGroup">
<p id="p10" data-pid="10" class="sb">1. Ele be ʋɔnudrɔ̃kɔmiti si awɔ nyametsotso mamlɛtɔ be woagbugbɔ axɔ ame si woɖe le haa me la natso hame si ɖee le haa me la me. Ne anya wɔ la, hamemetsitsi siwo nɔ ʋɔnudrɔ̃kɔmiti si ɖe amea le haa me me la ke naganɔ gbugbɔgaxɔkɔmitia me. Ne kɔmitia kpɔe be egatsɔ kaba akpa be woagbugbɔ amea axɔ kura gɔ̃ hã la, ele be wo dometɔ eve nagblɔe na ame si woɖe le haa me la kpuie ko be yewoƒe asi ka lɛta si wòŋlɔ tsɔ bia be woagagbugbɔ ye axɔ ɖe haa me, gake yewokpɔe be anyo be wòagalala va se ɖe ɣeyiɣi aɖe. <strong>Ne ame aɖe ŋlɔ lɛta bia be woagbugbɔ ye axɔ la, ele be hamemetsitsiwo nagblɔ woƒe susu nɛ kaba.</strong></p>
<p id="p11" data-pid="11" class="sb">2. Kɔmitia ado gbe ɖa, <em>gake ame si woɖe le haa me ya manɔ wo dome o; </em>woayɔe va xɔa me le gbedodoɖa vɔ megbe. Kɔmitia nawɔ wo tɔ sinua ana ame si woɖe le haa me la naɖe dzi ɖi; woakafui le ŋgɔyiyi si wòwɔ kple ale si wòdi be woagbugbɔ ye axɔ la ta. Gbugbɔgaxɔkɔmitia ƒe zimenɔla nana ame si woɖe le haa me la naƒo <span id="page119" class="pageNum" data-no="119" data-before-text="119"></span>nu. Ele be kɔmitia nate kpɔ anya agbe si wònɔ tso ɣeyiɣi si me woɖee le haa me ahakpɔe ɖa be nu kae nye eƒe nɔnɔme hã. Azɔ kɔmitia nana ame si woɖe le haa me la natso vie gbɔ ne woalé nyaa kpɔ.</p>
<p id="p12" data-pid="12" class="sb">3. Ele be kɔmitia naɖɔ ŋu ɖo be woana ɣeyiɣi didi ale si dze ɖewohĩ ɣleti geɖe, ƒe ɖeka, alo ɣeyiɣi si didi wu ema nava yi bene ame si woɖe le haa me la naɖo kpe edzi be yetrɔ dzi me vavã. (<a class="xt" data-xtid="188" href="jwpub://p/EW:1102014947/1-5:174"><em>od </em>axa 156</a>; <a class="xt" data-xtid="186" href="jwpub://p/E:1200003691/3-10"><em>it</em>-2-E axa 771</a> [<em>it</em>-2-F axa 764-765]) Ele be kɔmitia naɖɔ ŋu ɖo vevie le go aɖewo me. Le kpɔɖeŋu me, ate ŋu anɔ eme be nu gbegblẽ wɔlaa nye ameblela, ewɔ nu gbegblẽ le adzame ɣeyiɣi didi aɖe, alo be ʋɔnudrɔ̃kɔmiti drɔ̃ ʋɔnui enuenu le nu gbegblẽ ɖeka ma alo bubu ta le ɣeyiɣi siwo va yi me. Ne wogbugbɔ ame sia xɔ kaba akpa la, ate ŋu ado ŋusẽ ame bubuwo be woawɔ nu vɔ̃ gã, elabena woabu be ɖeko woahe to vi aɖe na yewo alo womahe to na yewo kura gɔ̃ hã o. Ne ɖaseɖiɖiwo li be ame eve ɖo nugbe ɖe asi le wo srɔ̃ ŋu va ɖe wo nɔewo la, ele be ɣeyiɣi didi aɖe nava yi ale be woaɖe woƒe dzimetɔtrɔ afia hafi woagbugbɔ wo axɔ ɖe haa me.—<a class="xt" data-xtid="187" href="jwpub://p/E:1983209/9-16"><em>w83 </em>3/15 axa 29</a>, le yevugbe me.</p>
<p id="p13" data-pid="13" class="sb">4. Ele be gbugbɔgaxɔkɔmitia <strong>nada asɔ. </strong>Dzimetɔtrɔ vavãtɔ kple tete ɖa xaa tso nu gbegblẽ wɔwɔ ŋu koŋ dzie woanɔ te ɖo atso nya me nenye be asɔ be woagagbugbɔ ame aɖe axɔ ɖe haa me, ke menye ame bubuwo ƒe nɔnɔme alo ɣeyiɣi si va yi tso esime wohe to na amea dzie woanɔ te ɖo o.—<a href="jwpub://b/NWT/46:5:1-46:5:1" data-bid="1-1" class="b">1 Kor. 5:1,</a><a href="jwpub://b/NWT/46:5:11-46:5:13" data-bid="1-2" class="b"> 11-13;</a><a href="jwpub://b/NWT/47:2:6-47:2:7" data-bid="1-3" class="b"> 2 Kor. 2:6, 7</a>.</p>
<p id="p14" data-pid="14" class="sb">5. Ele be kɔmitia nalé ŋku ɖe nu gbegblẽ wɔlaa ƒe agbenɔnɔ katã ŋu. Ðe eƒe agbenɔnɔ katã fia be etrɔ dzi me azɔa? Ne efia nenema la, ke hamemetsitsiwo akpɔ egbɔ be yewomagawɔ nu si gbɔ eme abia tso amea si be nu vɔ̃ siwo ɖewohĩ womekpɔ kpeɖodzi na tututu va yi o la, wòalɔ̃ ɖe wo dzi ɖekaɖeka o.</p>
<p id="p15" data-pid="15" class="sb">6. <strong>Ne wowɔ nyametsotso be mele be woaxɔ amea ɖe haa me haɖe o la, </strong>ele be kɔmitia naɖe nu me na amea ahagblɔ nu siwo wòle be wòawɔ hafi adze be woagaxɔe ɖe haa me la nɛ. Ne woɖe asi le amea ŋu wòdzo vɔ la, kɔmitia awu wɔnaa nu kple gbedodoɖa.</p>
<p id="p16" data-pid="16" class="sb"><span id="page120" class="pageNum" data-no="120" data-before-text="120"></span>7. <strong>Ne ame si woɖe le haa me ʋu la, </strong>woaɖo ʋɔnudrɔ̃kɔmiti le afi si wòdea kpekpeawo le fifia ne woanɔ anyi ɖe eƒe biabia be woagbugbɔ ye axɔ ŋu. Ne hamemetsitsi mawo kpɔe be amea dze be woagbugbɔe axɔ la, woaŋlɔ esia aɖo ɖe ʋɔnudrɔ̃kɔmiti si ɖee le haa me. Mele be woagblɔ na ame si woɖe le haa me be yewokafui ɖo ɖa be woagbugbɔe axɔ o, elabena ne kɔmiti si ɖee le haa me meda asi ɖe egbugbɔgaxɔa dzi o la, esia aɖe fu nɛ. Nu si kɔmitia agblɔ nɛ koe nye be yewole agbalẽ ŋlɔ ge aɖo ɖe hamemetsitsi siwo le afi si woɖee le haa me le, eye be ase yewo ŋkɔ emegbe.</p>
<p id="p17" data-pid="17" class="sb">8. Mele be ʋɔnudrɔ̃kɔmiti si le afi si amea le fifia la nazi ʋɔnudrɔ̃kɔmiti si ɖee le haa me la dzi be woagbugbɔ axɔ amea o. Ate ŋu anɔ eme be ʋɔnudrɔ̃kɔmiti si ɖe amea le haa me la nya nya vevi aɖewo siwo ame bubuwo manya tututu o, eya ta nyuitɔe nye be woade bubu kɔmiti si ɖee le haa me la ƒe nukpɔsusu ŋu. Ele na kɔmiti si ɖe amea le haa me la hã be woabu kɔmiti kemɛa ƒe lɛtaa ŋu nyuie. Ate ŋu anɔ eme be esi ɣeyiɣiawo va le yiyim la, amea wɔ tɔtrɔ vevi aɖewo siwo ʋɔnudrɔ̃kɔmiti si ɖee le haa me la menya o. Ele be wòanɔ susu me na ʋɔnudrɔ̃kɔmiti si ɖe amea le haa me la be hamemetsitsi siwo le gbugbɔgaxɔ biam na amea la do go kplii eye wolé ŋku ɖe eƒe agbenɔnɔ fifitɔ hã ŋu.</p>
<p id="p18" data-pid="18" class="sb">9. <strong>Ne hame evea dome medidi fũu o la, </strong>ekema ne ʋɔnudrɔ̃kɔmiti si ɖe amea le haa me xɔ nyatakaka nyuiwo tso gbugbɔgaxɔkɔmiti si le afi si amea bia le be woagbugbɔ ye axɔ gbɔ la, ʋɔnudrɔ̃kɔmiti si ɖe amea le haa me nawɔ ɖoɖo akpe kple amea enumake.</p>
<p id="p19" data-pid="19" class="sb">10. <strong>Ne ʋɔnudrɔ̃kɔmiti si ɖe amea le haa me meda asi ɖe gbugbɔgaxɔkɔmitia ƒe biabiaa dzi o la, </strong>ele be woaɖe nu me na gbugbɔgaxɔkɔmitia eme nakɔ.</p>
</div>
</div>
<div id="section2" class="section">
<h2 id="p20" data-pid="20"><strong>Ne Wotso Nya Me Be Woagbugbɔ Ame Axɔ</strong></h2>
<div class="pGroup">
<p id="p21" data-pid="21" class="sb">11. Ne nyametsotsoae nye be woagbugbɔ axɔ ame si woɖe le haa me la, ekema woayɔe va xɔa me ahagblɔe <span id="page121" class="pageNum" data-no="121" data-before-text="121"></span>nɛ. Azɔ woanɔ te ɖe Ŋɔŋlɔawo dzi ade dzi ƒo nɛ ahaxlɔ̃ nui ale be wòate ŋu awɔ gbɔgbɔmeŋgɔyiyi. Ele be wòayi edzi alé eɖokui abe ame si woɖe le haa me ene va se ɖe esime woaɖe gbeƒãe be wogbugbɔ xɔe ɖe haa me. <em>Kɔmitia awu wɔnaa nu kple gbedodoɖa, eye amea hã anɔ wo dome. </em>Ele be kɔmitia nakpɔ egbɔ be yewoɖo nyatakaka ɖe alɔdzedɔwɔƒea ku ɖe gbugbɔgaxɔa ŋu wòsɔ pɛpɛpɛ.</p>
<p id="p22" data-pid="22" class="sb">12. Ɣesiaɣi si woagbugbɔ ame axɔ ɖe haa me la, <strong>woada ʋɔnudɔdrɔ̃ me mɔxeɖenu aɖewo ɖe edzi ale be woakpe ɖe eŋu </strong>wòakpɔe be ele vevie be ‘yeayi edzi aɖe mɔ dzɔdzɔe na yeƒe afɔwo,’ eye esia wɔwɔ anye hamea me tɔwo ƒe dzitsinya hã ŋu bubu. (<a href="jwpub://b/NWT/58:12:13-58:12:13" data-bid="2-1" class="b">Heb. 12:13</a>) Ne wonya gbugbɔ xɔ amea ɖe haa me ko la, mɔnukpɔkpɔ gasu esi be wòayi gbeadzi kpli mí. Subɔsubɔmɔnukpɔkpɔ bubuwo, abe nyaŋuɖoɖo le kpekpeawo me kple dɔwɔwɔ le Teokrasi Subɔsubɔ Sukua me ene, hã agasu esi vivivi ne kɔmitia va kpɔe be ewɔ gbɔgbɔmeŋgɔyiyi si wɔe be edze azɔ na mɔnukpɔkpɔ siawo xɔxɔ, eye be mɔnukpɔkpɔ siawo tsɔtsɔ nɛ maɖe fu na hamea o. Ate ŋu aɖe dzi le nu gbegblẽ wɔla si trɔ dzi me la ƒo ne wona wònɔ mɔxeɖenuawo te wòdidi fũu akpa. Eya ta ne hamemetsitsiwo gblɔ mɔxeɖenu siwo woda ɖe nu gbegblẽ wɔla si trɔ dzi me dzi nɛ la, anyo be woagblɔ gbe si gbe woagakpe kplii ahadzro ŋgɔyiyi si wòwɔ me la hã nɛ. Kɔmitia ate ŋu awɔ ɖoɖo hã be woawɔ Biblia nusɔsrɔ̃ kplii ne ehiã, eye woabu gbeadzisubɔsubɔkɔnta le eŋu. Ƒãa hafi nya aɖe nabia be dzinu gbogbo aɖewo nava yi hafi woaɖe mɔxeɖenuawo ɖa.—Kpɔ <a class="it" href="jwpub://p/EW:1102010388/39-39">7:19</a>.</p>
<p id="p23" data-pid="23" class="sb">13. <strong>Woaɖe gbeƒã amegbugbɔgaxɔa </strong>le afi si woɖe amea le haa me le kpakple hame si me wòle kpekpewo dem le fifia siaa me. Ele be hamemetsitsiwo ƒe ha ƒe ɖoɖowo gbɔ kpɔla nakpɔ egbɔ be gbeƒãɖeɖea sɔ hafi hamemetsitsiawo dometɔ ɖeka naxlẽe na hamea. Gbeƒãɖeɖea ayi ale: <strong>“Wogagbugbɔ xɔ [asimasi] ɖe haa me abe Yehowa Ðasefowo dometɔ ɖeka ene.” </strong><em>Womaɖe </em>gbeƒã ʋɔnudɔdrɔ̃ me mɔxeɖenuwo <em>o. </em>Hame si me wòle <span id="page122" class="pageNum" data-no="122" data-before-text="122"></span>kpekpewo dem le ƒe kɔmitia ye anɔ ŋku lém ɖe eŋu ahaɖe mɔxeɖenuawo ɖa vivivi.<ins><wbr />—Kpɔ September 7, 2011 ƒe lɛta si woŋlɔ na hamemetsitsiwo ƒe hawo katã hena mɔfiame siwo li ku ɖe ale si woadzra nuŋlɔɖi ɣaɣlɛwo ɖoe ŋu.</ins></p>
<p id="p24" data-pid="24" class="sb">14. Alea kee kɔmiti awɔ nu kple ame si ɖe eɖokui le haa me ne ebia be woagbugbɔ ye axɔ.</p>
<p id="p25" data-pid="25" class="sb">15. Ne wogbugbɔ xɔ ame aɖe ɖe haa me hã la, ayi edzi ahiã gbɔgbɔmekpekpeɖeŋu geɖe. Ele be kɔmitia nayi edzi anɔ ŋku lém ɖe amea ƒe gbɔgbɔmeŋgɔyiyi ŋu.</p>
</div>
</div>
</div>
