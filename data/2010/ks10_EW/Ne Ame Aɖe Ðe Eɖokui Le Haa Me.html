<header>
<p class="contextTtl" id="p1" data-pid="1"><span id="page110" class="pageNum" data-no="110" data-before-text="110"></span><strong>Ta Asiekelia</strong></p>
<h1 id="p2" data-pid="2"><strong>Ne Ame Aɖe Ðe Eɖokui Le Haa Me</strong></h1>
</header>
<div class="openingContent"><p id="p3" data-pid="3" class="sa">Ameɖokuiɖeɖelehame nye ame ŋutɔ ƒe afɔɖeɖe</p>
<p id="p4" data-pid="4" class="sa">Woaɖo kɔmiti be woana kpekpeɖeŋu amea ne anya wɔ</p>
<p id="p5" data-pid="5" class="sa">Ne kpeɖodzi li be amea ɖe eɖokui le haa me la, miɖe gbeƒãe eye miaŋlɔe aɖo ɖe alɔdzedɔwɔƒea</p>
</div>
<div class="bodyTxt">
<div id="section1" class="section">
<div class="pGroup">
<p id="p6" data-pid="6" class="sb">1. Ameɖeɖelehame nye afɔ si ʋɔnudrɔ̃kɔmiti ɖena ɖe nu gbegblẽ wɔla matrɔdzime ŋu, gake ameɖokuiɖeɖelehame ya nye afɔ si ame si tso nya me be yemegadi be yeanye Yehowa Ðasefo o la ɖena. (<a href="jwpub://b/NWT/62:2:19-62:2:19" data-bid="1-1" class="b">1 Yoh. 2:19</a>) Ele be hamemetsitsiwo ƒe haa natia wo dometɔ etɔ̃ woanye kɔmiti alé ŋku ɖe nyaa ŋu.</p>
<p id="p7" data-pid="7" class="sb">2. Ne ʋɔnudrɔ̃kɔmiti le nu gbegblẽ aɖe si wobe ame aɖe wɔ me kum, eye amea na wonya be yeɖoe be yeaɖe ye ɖokui le haa me la, mahiã be woagayi numekukua dzi o. (<a class="xt" data-xtid="179" href="jwpub://p/E:1984489/1-7"><em>w84 </em>7/1 axa 31</a>, le yevugbe me) Ke hã, megadzɔ gbeɖe be hamemetsitsiwo nabia ame si ŋu nyaa ku ɖo la be edi be yeaɖe ye ɖokui le haa me hã o. Ne hamemetsitsiwo le nya sesẽ aɖe gbɔ kpɔm eye womeka ɖe edzi ne ameɖokuiɖeɖelehame va le gegem ɖe nyaa me azɔ loo alo menye eyae o la, nyuitɔe nye be kɔmitia nabia alɔdzedɔwɔƒea ƒe mɔfiame. Ne amea ɖoe kplikpaa be yeaɖe ye ɖokui le haa me la, ekema kɔmitia aŋlɔ agɔ si(wo) wobe amea dze kple kpeɖodzi siwo li be edze agɔ sia(wo) la ŋu nya kpui aɖe ada ɖi. Woatsɔe akpe ɖe nuŋlɔɖi siwo ku ɖe eɖokui ɖeɖe le haa me ŋu la ŋuti. Ne emegbe amea di be woagbugbɔ axɔ ye la, ahiã be woadzro nya siawo me kplii ɣemaɣi.<ins><wbr />—Kpɔ September 7, 2011 ƒe lɛta si woŋlɔ na hamemetsitsiwo ƒe hawo katã hena mɔfiame yeye siwo li ku ɖe ale si woadzra nuŋlɔɖi ɣaɣlɛwo ɖoe ŋu.</ins></p>
<p id="p8" data-pid="8" class="sb">3. Nu siwo afia be ame aɖe ɖe eɖokui le haa me la dometɔ aɖewoe nye esi:</p>
<ul><li><p id="p9" data-pid="9" class="su"><span id="page111" class="pageNum" data-no="111" data-before-text="111"></span>  <strong>Ne amea na wonya be yeɖoe kplikpaa be yemaganye Yehowa Ðasefo o. </strong>Ne amea lɔ̃ la, kɔmitia nanɔ anyi kplii gbã ahadze agbagba be yewoana gbɔgbɔ me kpekpeɖeŋui. (<a href="jwpub://b/NWT/48:6:1-48:6:1" data-bid="2-1" class="b">Gal. 6:1</a>) Ðe eƒe nyaa le fiafiam be nyateƒee yedi be yeaɖe ye ɖokui le haa mea, alo ɖe wòle fiafiam ko be yemegadi be yeade ha kple hamea kplikplikpli oa? Ðikeke si le eme ɖe nanewo ŋu alo dziɖeleameƒo ye wɔe be wòdi be yeaɖe ye ɖokui le haa mea? Ne egbe godogodo be yematrɔ susu o la, migblɔ nɛ be neŋlɔ esia wòade asi ete ahatsɔe vae. Ne egbe eŋɔŋlɔ la, woabia tso ame siwo nye ɖasefowo le nyaa ŋu si be woaŋlɔe ade asi ete ahatsɔe vae woada ɖe hamea ƒe nya ɣaɣlawo dzraɖoƒe.</p>
</li>
<li><p id="p10" data-pid="10" class="su">  <strong>Ne amea ge ɖe subɔsubɔha bubu aɖe me, eye wòna mienya be yedi be yeayi edzi anɔ ha dem kpli wo. </strong>Ne wose be ame aɖe va le ha dem kple subɔsubɔha bubu aɖe, eye amewo nyae tɔ ɖe subɔsubɔha ma ŋu la, ele be woaɖo kɔmiti (manye ʋɔnudrɔ̃kɔmiti o) ne woaku nyaa me eye woadze agbagba ɖe sia ɖe ana gbɔgbɔmekpekpeɖeŋui. Ne amea ge ɖe subɔsubɔha bubu aɖe me, eye wòɖoe be yeazu ha ma me tɔ la, ke eɖe eɖokui le haa me.</p>
</li>
<li><p id="p11" data-pid="11" class="su">  <strong>Ne amea lɔ̃ wodo ʋu nɛ eye metrɔ dzi me o. </strong>Ne ame aɖe lɔ̃ wodo ʋu nɛ, ɖewohĩ le nyaƒoɖeamenu sẽŋu ta la, ele be kɔmitia nase nu si tututu dzɔ eye woakpɔe ɖa be nɔnɔme kae amea ɖe fia le ʋu si wodo nɛ ŋu hã. Ne eɖe dzimetɔtrɔ fia la, kɔmitia anae gbɔgbɔmekpekpeɖeŋu le ɖekawɔwɔ me kple <a href="jwpub://b/NWT/48:6:1-48:6:1" data-bid="3-1" class="b">Galatiatɔwo 6:1 kple</a><a href="jwpub://b/NWT/65:1:22-65:1:23" data-bid="3-2" class="b"> Yuda 22, 23</a>. Esi wòdze ƒãa be egbɔdzɔ le gbɔgbɔ me ta la, madze na agbanɔamedzi tɔxɛwo o va se ɖe ɣeyiɣi aɖe, eye ɖewohĩ ahiã be woada mɔxeɖenu aɖewo kura gɔ̃ hã ɖe edzi. Ne kɔmitia lé ŋku ɖe ale si nyaa yii ŋu la, ɖewohĩ ahiã be woana woaɖe gbeƒã na hamea ale: <strong>“Hamemetsitsiwo kpɔ nya aɖe si ku ɖe [asimasi] ŋu la gbɔ. Dzidzɔe wònye be míana mianya be </strong><span id="page112" class="pageNum" data-no="112" data-before-text="112"></span><strong>gbɔgbɔ me alẽkplɔlawo le agbagba dzem be yewoana kpekpeɖeŋu.” </strong>Gake ne kɔmitia kpɔe be amea metrɔ dzi me o la, ele be woaɖe gbeƒãe be eɖe eɖokui le haa me.</p>
</li>
<li><p id="p12" data-pid="12" class="su">  <strong>Ne amea ƒo eɖokui ɖe nuwɔna aɖe si mewɔ ɖeka kple Kristo hamea ƒe akpaɖekedzimademade o la me. </strong>(<a href="jwpub://b/NWT/23:2:4-23:2:4" data-bid="4-1" class="b">Yes. 2:4;</a><a href="jwpub://b/NWT/43:15:17-43:15:19" data-bid="4-2" class="b"> Yoh. 15:17-19</a>; <a class="xt" data-xtid="180" href="jwpub://p/EW:1999806/24:624-28$p/EW:1999807/1-16"><em>w99 </em>11/1 axa 28-29</a>) Ne amea ge ɖe habɔbɔ aɖe si dea akpa aɖe dzi me la, ekema eɖe eɖokui le haa me. Ne amea ƒe dɔwɔɖui wɔe be wòva dze ƒãa be ele asi kpem ɖe akpaɖedzidede nuwɔnawo ŋu la, woana ɣeyiɣi si sɔ amea, ɖewohĩ abe dzinu ade ene, be wòawɔ asitɔtrɔ si hiã. Ne egbe asitɔtrɔa wɔwɔ la, ekema eɖe eɖokui le haa me.—<a class="xt" data-xtid="114" href="jwpub://p/E:201976325/1-41"><em>km </em>1/77 axa 3-6 [<em>km </em>9/76 axa 3-6</a>, le yevugbe me].<ins><wbr />—Kpɔ November 6, 2014 ƒe lɛta si woŋlɔ na hamemetsitsiwo ƒe hawo katã ku ɖe ɖoɖo siwo dzi woazɔ ɖo ne senyawo do mo ɖa la ŋu.</ins></p>
</li>
</ul>
<p id="p13" data-pid="13" class="sb">4. Ele be hamemetsitsiwo ƒe ha ƒe ɖoɖowo gbɔ kpɔla nakpɔ egbɔ be gbeƒãɖeɖea sɔ hafi hamemetsitsiawo dometɔ ɖeka naxlẽe na hamea. Ale si gbeƒãɖeɖea ayii nye esi: <strong>“[Asimasi] meganye Yehowa Ðasefo o.”</strong></p>
<p id="p14" data-pid="14" class="sb">5. Esi wònye ameɖokuiɖeɖelehame nye afɔ si gbeƒãɖelaa ŋutɔ ɖe, ke menye kɔmiti ƒe afɔɖeɖee o ta la, nyagbugbɔgadrɔ̃ ƒe ɖoɖo aɖeke meli o. Eya ta woaɖe gbeƒã ameɖokuiɖeɖelehamea le Subɔsubɔ Kpekpe si kplɔe ɖo la me eye womalala ŋkeke adre hafi o. Ele be woaɖo ameɖokuiɖeɖelehame ŋuti nyatakakawo ɖe alɔdzedɔwɔƒea enumake, eye woazã agbalẽvi siwo sɔ hena esia wɔwɔ.—Kpɔ <a class="it" href="jwpub://p/EW:1102010388/60-61">7:33-34</a>.</p>
</div>
</div>
</div>
