<header>
<p class="contextTtl" id="p1" data-pid="1"><span id="page104" class="pageNum" data-no="104" data-before-text="104"></span><strong>Ta Enyilia</strong></p>
<h1 id="p2" data-pid="2"><strong>Nyagbugbɔgadrɔ̃kɔmiti Ƒe Nyadɔdrɔ̃</strong></h1>
</header>
<div class="openingContent"><p id="p3" data-pid="3" class="sa">Ele be nyagbugbɔgadrɔ̃kɔmitia me nɔlawo nabɔbɔ wo ɖokui ahade bubu ʋɔnudrɔ̃kɔmitia ŋu le dɔwɔwɔ kpli wo me</p>
<p id="p4" data-pid="4" class="sa">Ele be nyagbugbɔgadrɔ̃kɔmitia nakpɔe ɖa be ame si ŋu nyaa ku ɖo la wɔ nu gbegblẽ si nye ŋkubiãnya vavã eye be etrɔ dzi me esime ʋɔnudrɔ̃kɔmitia nɔ anyi kplii hã</p>
</div>
<div class="bodyTxt">
<div id="section1" class="section">
<div class="pGroup">
<p id="p5" data-pid="5" class="sb">1. Ne ʋɔnudrɔ̃kɔmitia gblɔ na nu gbegblẽ wɔlaa be yewotso nya me be yewoaɖee le haa me, eye hafi ŋkeke adre nava yi la, nu gbegblẽ wɔlaa ŋlɔ lɛta na kɔmitia be woagbugbɔ nyaa adrɔ̃ na ye la, ekema ʋɔnudrɔ̃kɔmitia ƒe zimenɔla nayɔ nutome sue dzikpɔla enumake ne wòawɔ ɖoɖo nyagbugbɔgadrɔ̃kɔmiti nakpɔ nyaa gbɔ. Ele be wòawɔ ɖoɖo be woagbugbɔ nyaa adrɔ̃, ne edze abe ɖe esia mehiã boo hafi o ene gɔ̃ hã. Ele be nutome sue dzikpɔla natia hamemetsitsi siwo dze vavã na nyagbugbɔgadrɔ̃ sia. Ele be wòadze agbagba ale si wòate ŋui atia hamemetsitsiwo tso hame bubu(wo) me; woanye ame siwo makpɔ ame ŋkume o, eye ƒomedodo aɖeke mele woa kple ame si nu wotso, amenutsolaa, alo ʋɔnudrɔ̃kɔmitia me nɔlawo dome o.</p>
<p id="p6" data-pid="6" class="sb">2. Ne ŋkeke adre <em>va yi vɔ hafi </em>amea bia be woagbugbɔ nyaa adrɔ̃ na ye la, ekema mibia mɔfiame tso alɔdzedɔwɔƒea gbɔ enumake.</p>
<p id="p7" data-pid="7" class="sb">3. Ʋɔnudrɔ̃kɔmitia ƒe zimenɔla atsɔ S-77 gbalẽvi siwo wokpe ɖo keŋkeŋ la akpe ɖe nuŋlɔɖi bubu siwo katã ku ɖe nyaa ŋu la ŋu ahatsɔ wo na nyagbugbɔgadrɔ̃kɔmitia; woakpɔ egbɔ be nuŋlɔɖi siwo ʋɔnudrɔ̃kɔmitia me nɔlawo ŋutɔ wɔ hã le eme.</p>
</div>
</div>
<div id="section2" class="section">
<h2 id="p8" data-pid="8"><span id="page105" class="pageNum" data-no="105" data-before-text="105"></span><strong>Nyagbugbɔgadrɔ̃kɔmiti Ƒe Taɖodzinu Kple Ale Si Woadrɔ̃ Nyae</strong></h2>
<div class="pGroup">
<p id="p9" data-pid="9" class="sb">4. Hamemetsitsi siwo wotia be woanɔ nyagbugbɔgadrɔ̃kɔmitia me la nawɔ woƒe dɔ le ɖokuibɔbɔ me eye <strong>mele be woawɔ nu abe ʋɔnudrɔ̃kɔmitia ye wole ʋɔnu drɔ̃mee ene o, </strong>elabena ame si ŋu nyaa ku ɖo la boŋ ye wole ʋɔnu drɔ̃mee. Togbɔ be wole mɔ kpɔm be nyagbugbɔgadrɔ̃kɔmitia adrɔ̃ nyaa ale si dze hã la, ele be woaɖo ŋku edzi be nyagbugbɔgadrɔ̃ sia mefia be ɖe womeka ɖe ʋɔnudrɔ̃kɔmitia dzi o. Ke boŋ dɔmenyo nuwɔnae wònye na nu gbegblẽ wɔlaa ale be woana ʋɔnudɔdrɔ̃ dzɔdzɔe si de edeƒe ƒe kakaɖedzii. Ele be wòanɔ susu me na hamemetsitsi siwo le nyagbugbɔgadrɔ̃kɔmitia me la be ate ŋu anɔ eme be ʋɔnudrɔ̃kɔmitia dze si ame si ŋu nyaa ku ɖo la kple eƒe mɔwo nyuie wu yewo.</p>
<p id="p10" data-pid="10" class="sb">5. <strong>Ðoɖo aɖeke meli be woagbugbɔ nya adrɔ̃ le nutome sue bubu aɖeke me wu esi me nyaa dzɔ le o; </strong>ne ame si ŋu nyaa ku ɖo la ʋu la, ele be wòalɔ̃ faa atrɔ ava afi si wodrɔ̃ nyaa nɛ le ale be ʋɔnudrɔ̃kɔmitia nanɔ eteƒe ne nyagbugbɔgadrɔ̃kɔmitia le nyaa gbɔ kpɔm. Ne ame si ŋu nyaa ku ɖo la ɖoe koŋ gbe be yemava do go kple nyagbugbɔgadrɔ̃kɔmitia o la, ele be woaɖe gbeƒã eɖeɖe le haa me ne wowɔ nu sia nu si woate ŋui be yewoake ɖe eŋu do kpoe.—<a class="xt" data-xtid="177" href="jwpub://p/EW:1102014946/15:167-18:291"><em>od </em>axa 154</a>.</p>
<p id="p11" data-pid="11" class="sb">6. Gbã la, nyagbugbɔgadrɔ̃kɔmitia axlẽ nyaa ŋuti nuŋlɔɖiwo ahado go kple ʋɔnudrɔ̃kɔmitia. Emegbe nyagbugbɔgadrɔ̃kɔmitia anɔ anyi kple ame si ŋu nyaa ku ɖo. Esi wònye be ʋɔnudrɔ̃kɔmitia drɔ̃ ʋɔnui xoxo be metrɔ dzi me o ta la, manɔ eteƒe hafi nyagbugbɔgadrɔ̃kɔmitia nado gbe ɖa o, ke boŋ woado gbe ɖa <em>hafi </em>ayɔe va xɔa me.</p>
<p id="p12" data-pid="12" class="sb">7. Ele be nyagbugbɔgadrɔ̃kɔmiti ƒe nyadɔdrɔ̃a nayi abe ale si wònɔ le ʋɔnudrɔ̃kɔmiti ƒe nyadɔdrɔ̃ me ene. Ðewohĩ ahiã be woagagbugbɔ ase ɖaseɖiɖi siwo katã ku ɖe nyaa ŋu—esiwo kɔmiti gbãtɔa se va yi kple yeyeawo, ne ɖe li nenema. Le kpɔɖeŋu me, ne ame si ŋu <span id="page106" class="pageNum" data-no="106" data-before-text="106"></span>nyaa ku ɖo le gbɔgblɔm kokoko be yemeɖi fɔ o la, ekema ele be woagakplɔ ɖasefoawo vae woaɖi ɖase le eŋkume, woanae mɔnukpɔkpɔ wòagblɔ nya si le esi, eye nyagbugbɔgadrɔ̃kɔmitia nase ɖasefo yeye siwo wòadi be yeakplɔ vae be woaɖo kpe yeƒe agɔmadzemadze dzi la ƒe numegbe.</p>
<p id="p13" data-pid="13" class="sb">8. Ele be ʋɔnudrɔ̃kɔmitia nanɔ eteƒe ase ɖasefoawo ƒe ɖaseɖinyawo. Ne ʋɔnudrɔ̃kɔmitia alo ame si ŋu nyaa ku ɖo la susu be wole nya aɖe trɔm le ɖaseɖiɖi alo kpeɖodzi si wose va yi me la, woate ŋu agblɔe ne wose nya si wobe wotrɔ gblɔ la vɔ.</p>
<p id="p14" data-pid="14" class="sb">9. Ne nyagbugbɔgadrɔ̃kɔmitia se nyawo katã vɔ la, woawo ɖeɖe woadzro nyaa me. Ele be woawo ŋutɔ woakpɔ ŋuɖoɖo na biabia eve siwo gbɔna:</p>
<ul><li><p id="p15" data-pid="15" class="su">  <strong>Ðe kpeɖodzi li be ame si ŋu nyaa ku ɖo la wɔ nu vɔ̃ si ta wòle be woaɖee la haa mea?</strong></p>
</li>
<li><p id="p16" data-pid="16" class="su">  <strong>Ðe ame si ŋu nyaa ku ɖo ƒe dzimetɔtrɔ ƒe todede sɔ kple eƒe nu gbegblẽ wɔwɔa ƒe kpekpeme <em>le ɣeyiɣi si me ʋɔnudrɔ̃kɔmitia drɔ̃ eƒe nyaa?</em></strong></p>
</li>
</ul>
<p id="p17" data-pid="17" class="sb">10. Ðewohĩ nyagbugbɔgadrɔ̃kɔmitia akpɔe be togbɔ be nu si dzi kɔmiti gbãtɔ nɔ te ɖo be woaɖe amea le haa me la mesɔ o hã la, nu bubuwo li siwo ta wòasɔ be woaɖee le haa me. Ne edzɔ alea la, ele be nyagbugbɔgadrɔ̃kɔmitia nana ɣeyiɣi amea, ate ŋu anye ŋkeke geɖe ne ehiã, ale be wòate ŋu ana ɖaseɖiɖi alo ɖasefo siwo wòsusu be woaɖo kpe edzi be nutsotso yeyeawo mele eme o la nage ɖe nyaa me. Gake ne kpeɖodzi le eŋu be nutsotso yeyeawo le eme, eye ne amea meɖe dzimetɔtrɔ vavã fia o la, nyagbugbɔgadrɔ̃kɔmitia ate ŋu atso nya me be woaɖee le haa me le nutsotso yeye siawo ta. <ins>Ne kɔmiti gbãtɔa hã lɔ̃ ɖe nutsotso yeye siawo dzi la, ke woawɔ tɔtrɔa le S-77 gbalẽvia dzi, aɖe gbeƒãe be woɖe amea le haa me, eye woaɖo S-77 gbalẽvia ɖe alɔdzedɔwɔƒea. Woadzra nya kpui siwo nyagbugbɔgadrɔ̃kɔmitia ŋlɔ tso nyaa ŋu kple S-77 gbalẽvia ƒe kɔpi kpakple nya kpui siwo kɔmiti gbãtɔa ŋlɔ la ɖo ɖe hamea ƒe nya ɣaɣlawo dzraɖoƒea.</ins><del>Ne nenemae la, ekema nyagbugbɔgadrɔ̃kɔmitia akpe S-77 gbalẽvi yeyewo ɖo aɖo ɖe alɔdzedɔwɔƒea ahagblɔ nu si dzi wonɔ te ɖo azɔ le amea ɖem le haa me. Nyagbugbɔgadrɔ̃kɔmitia atsɔ S-77 gbalẽvi yeye siawo akpe ɖe ʋɔnudrɔ̃kɔmitia ƒe S-77 gbalẽviawo ŋu aɖo ɖe alɔdzedɔwɔƒea, <span id="page107" class="pageNum" data-no="107" data-before-text="107"></span>eye woagblɔ na ʋɔnudrɔ̃kɔmitia be woaɖe gbeƒãe be woɖe amea le haa me.</del></p>
</div>
</div>
<div id="section3" class="section">
<h2 id="p18" data-pid="18"><strong>Ne Nyagbugbɔgadrɔ̃kɔmitia Lɔ̃ Ðe Ʋɔnudrɔ̃kɔmitia Ƒe Nyametsotso Dzi</strong></h2>
<div class="pGroup">
<p id="p19" data-pid="19" class="sb">11. Ne nyagbugbɔgadrɔ̃kɔmitia me nɔlawo kpɔe be esɔ be yewoalɔ̃ ɖe ʋɔnudrɔ̃kɔmitia ƒe nyametsotso dzi la, ekema nyagbugbɔgadrɔ̃kɔmitia nagblɔ nyametsotsoa na nu gbegblẽ wɔlaa le ʋɔnudrɔ̃kɔmitia ŋkume.</p>
<p id="p20" data-pid="20" class="sb">12. Ʋɔnudrɔ̃kɔmitia alala ŋkeke adre nava yi hafi woaɖe gbeƒãe le Subɔsubɔ Kpekpe si kplɔe ɖo la me be woɖe amea le haa me.</p>
<p id="p21" data-pid="21" class="sb">13. <ins>Kɔmiti gbãtɔa naɖo S-77 gbalẽvi si wokpe ɖo la ɖe alɔdzedɔwɔƒea. Woadzra nya kpui siwo nyagbugbɔgadrɔ̃kɔmitia ŋlɔ tso nyaa ŋu kple S-77 gbalẽvia ƒe kɔpi kpakple nya kpui siwo kɔmiti gbãtɔa ŋlɔ la ɖo ɖe hamea ƒe nya ɣaɣlawo dzraɖoƒea.</ins><del>Nyagbugbɔgadrɔ̃kɔmitia awɔ nyaa ŋuti nuŋlɔɖi atsɔ akpe ɖe S-77 gbalẽvi siwo ʋɔnudrɔ̃kɔmitia tsɔ na wo la ŋu aɖo ɖe alɔdzedɔwɔƒea. Ele be nyagbugbɔgadrɔ̃kɔmitia nakpɔ egbɔ be ʋɔnudrɔ̃kɔmitia kpe S-77 gbalẽviawo ɖo wòde pɛpɛpɛ, eye be gbe si gbe woɖe gbeƒã amea ɖeɖe le haa me la hã dze le S-77 gbalẽviawo me.</del></p>
<p id="p22" data-pid="22" class="sb">14. Ne nyagbugbɔgadrkɔmitia lɔ̃ ɖe amea ɖeɖe le haa me dzi la, ɖoɖo aɖeke meli be amea nabia be woagagbugbɔ nyaa adrɔ̃ na ye o. Gake <strong>ne amea gale tɔ tem ɖe edzi kokoko be yekpɔ be wowɔ vodada gã aɖe le nyadɔdrɔ̃a me la, </strong>nyagbugbɔgadrkɔmitia nagblɔ nɛ be hafi ŋkeke adre nava yi la, ate ŋu aŋlɔ eƒe nyawo atsɔ na nyagbugbɔgadrkɔmitia ne woaɖo ɖe alɔdzedɔwɔƒea. <em>Mele be nyagbugbɔgadrɔ̃kɔmitia nagblɔ nɛ be ɖoɖo sia tɔgbi li o, negbe ɖe amea ŋutɔ ɖee gblɔ be yexɔe se be wowɔ vodada gã aɖe le nyadɔdrɔ̃a me hafi.</em></p>
<p id="p23" data-pid="23" class="sb">15. Ne amea gblɔ be yele lɛta ŋlɔ ge woatsɔ aɖo ɖe alɔdzedɔwɔƒea ne woagagbugbɔ nyaa adrɔ̃ na ye la, ekema womegaɖe gbeƒã eɖeɖe le haa me haɖe o. Nyagbugbɔgadrɔ̃kɔmitia atsɔ nu gbegblẽ wɔlaa ƒe lɛtaa, S-77 gbalẽvi siwo ʋɔnudrɔ̃kɔmitia kpe ɖo, kple nyagbugbɔgadrɔ̃kɔmitia ŋutɔ ƒe nuŋlɔɖi aɖo ɖe alɔdzedɔwɔƒea. Womaɖe gbeƒã aɖeke o va se ɖe esime woase alɔdzedɔwɔƒea ŋkɔ hafi.</p>
</div>
</div>
<div id="section4" class="section">
<h2 id="p24" data-pid="24"><span id="page108" class="pageNum" data-no="108" data-before-text="108"></span><strong>Ne Nyagbugbɔgadrkɔmitia Melɔ̃ Ðe Ʋɔnudrɔ̃kɔmitia Ƒe Nyametsotso Dzi O</strong></h2>
<div class="pGroup">
<p id="p25" data-pid="25" class="sb">16. Ele be nyagbugbɔgadrɔ̃kɔmitia nakpe kple ʋɔnudrɔ̃kɔmitia ne woawo ɖeɖe nalé nyawo kpɔ eye woagblɔ nu si tae womelɔ̃ ɖe ʋɔnudrɔ̃kɔmitia ƒe nyametsotsoa dzi o.</p>
<p id="p26" data-pid="26" class="sb">17. Woagayɔ ame si ŋu nyaa ku ɖo la va xɔa me eye nyagbugbɔgadrɔ̃kɔmitia nagblɔ nɛ be yewoagagbugbɔ ŋku alé ɖe nyaa ŋu. Woana kakaɖedzii be eteƒe madidi o, yewoawu nyaa nu. <strong>Mele be ʋɔnudrɔ̃kɔmitia alo nyagbugbɔgadrɔ̃kɔmitia ƒe nuƒo alo nuwɔna aɖeke nana amea nade dzesii be kɔmiti evea ƒe nu mesɔ le nyametsotsoa me o. </strong>Ne woɖe asi le eŋu wòdzo vɔ la, woawu akpa sia nu kple gbedodoɖa.</p>
<p id="p27" data-pid="27" class="sb">18. Ne ʋɔnudrɔ̃kɔmitia melɔ̃ ɖe nyagbugbɔgadrɔ̃kɔmitia ƒe nyametsotsoa dzi o la, ekema ʋɔnudrɔ̃kɔmitia me nɔlawo aŋlɔ lɛta enumake atsɔ na nyagbugbɔgadrɔ̃kɔmitia ahaɖe susu siwo tae womelɔ̃ ɖe edzi o la me eme nakɔ nyuie. Nyagbugbɔgadrɔ̃kɔmitia atsɔ ʋɔnudrɔ̃kɔmitia ƒe lɛta sia akpe ɖe woawo ŋutɔ ƒe nuŋlɔɖia ŋu aɖo ɖe alɔdzedɔwɔƒea. <ins>Ke ne edzɔ be kɔmiti eveawo lɔ̃ ɖe edzi azɔ be yewomaɖe amea le haa me o la, nyagbugbɔgadrɔ̃kɔmitia nagblɔ woƒe nyametsotsoa nɛ le ʋɔnudrɔ̃kɔmitia ŋkume. Woadzra nya kpui siwo nyagbugbɔgadrɔ̃kɔmitia ŋlɔ tso nyaa ŋu kple nya kpui siwo kɔmiti gbãtɔa ŋlɔ la ɖo ɖe hamea ƒe nya ɣaɣlawo dzraɖoƒea.</ins><del>Ate ŋu adzɔ hã be ʋɔnudrɔ̃kɔmitia alɔ̃ ɖe nyagbugbɔgadrɔ̃kɔmitia ƒe nyametsotsoa dzi azɔ. Ne nenemae la, ele be ʋɔnudrɔ̃kɔmitia naŋlɔ lɛta atsɔ aɖe nu si tae wolɔ̃ ɖe edzi ɖo la me. <em>Ne kɔmiti evea lɔ̃ ɖe edzi be womaɖe amea le haa me o gɔ̃ hã la, womagblɔ esia nɛ o; nu si woagblɔ nɛ koe nye be <strong>ase yewo ŋkɔ emegbe. </strong></em><strong></strong>Nyagbugbɔgadrɔ̃kɔmitia atsɔ ʋɔnudrɔ̃kɔmitia ƒe lɛta kple woawo ŋutɔ tɔ aɖo ɖe alɔdzedɔwɔƒea; woaɖe nu siwo tae woƒe susu wɔ ɖeka la me tsitotsito le lɛta evea siaa me.</del></p>
<p id="p28" data-pid="28" class="sb">19. Ele be nyagbugbɔgadrɔ̃kɔmitia naŋlɔ lɛta enumake ahagblɔ nyagbugbɔgadrɔ̃kɔmitia ƒe nyametsotsoa kple susu siwo tae wotso nya me alea. Nyagbugbɔgadrɔ̃kɔmitia atsɔ woƒe lɛta sia kple S-77 gbalẽvi siwo ʋɔnudrɔ̃kɔmitia tsɔ na wo le nyagbugbɔgadrɔ̃a ƒe gɔmedzedze la aɖo ɖe alɔdzedɔwɔƒea; le ʋɔnudrɔ̃kɔmitia ƒe lɛtaa me la, ele be woagblɔ woƒe susu le nyagbugbɔgadrɔ̃kɔmitia <span id="page109" class="pageNum" data-no="109" data-before-text="109"></span>ƒe nyametsotsoa ŋu eme nakɔ ƒãa. Azɔ alɔdzedɔwɔƒea aŋlɔ lɛta atsɔ ana mɔfiame siwo akpe ɖe kɔmiti evea ŋu bene woate ŋu awu nyaa nu keŋkeŋ.</p>
<p id="p29" data-pid="29" class="sb">20. Ne kɔmiti evea dzro ale si alɔdzedɔwɔƒea hã lé ŋku ɖe nyaa ŋui me nyuie eye kɔmiti evea wɔ nyametsotso mamlɛa vɔ la, ele be kɔmiti gbãtɔa nagblɔ nyametsotsoa na ame si ŋu nyaa ku ɖo. Ne nyametsotsoae nye be woaɖe amea le haa me la, ʋɔnudrɔ̃kɔmitia nakpɔ egbɔ be wowɔ esia ŋuti gbeƒãɖeɖe si sɔ le hamea me, eye woana alɔdzedɔwɔƒea nanya gbe si gbe wowɔ gbeƒãɖeɖe sia.</p>
</div>
</div>
</div>
