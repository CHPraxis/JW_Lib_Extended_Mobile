<header>
<p class="contextTtl" id="p1" data-pid="1"><span id="page89" class="pageNum" data-no="89" data-before-text="89"></span><strong>Ta Adrelia</strong></p>
<h1 id="p2" data-pid="2"><strong>Ʋɔnudrkɔmiti Ƒe Nyadɔdrɔ̃</strong></h1>
</header>
<div class="openingContent"><p id="p3" data-pid="3" class="sa">Miwɔ nu sia nu si miate ŋui bene ame si ŋu nyaa ku ɖo la naɖe dzi ɖi</p>
<p id="p4" data-pid="4" class="sa">Miku nu me ne mianya nu si tututu dzɔ kple amea ƒe nɔnɔme ɖe nu si dzɔ ŋu</p>
<p id="p5" data-pid="5" class="sa">Ne mieka ɖe edzi tututu be amea trɔ dzi me o la, mikpe ɖe eŋu le anyinɔnɔ kplii zi gbãtɔa me be wòatrɔ dzi me</p>
<p id="p6" data-pid="6" class="sa">Ne nu gbegblẽ wɔlaa ƒe dzimetɔtrɔ ƒe todede sɔ kple nu gbegblẽ si wòwɔ ƒe kpekpeme la, ekema mizã Ŋɔŋlɔawo miatsɔ aka mo nɛ</p>
<p id="p7" data-pid="7" class="sa">Ne miekpɔe be nu gbegblẽ wɔlaa metrɔ dzi me ale si dze o la, mina wòanya be yewotso nya me be yewoaɖee le haa me, eye migblɔ nu siwo wòawɔ atsɔ adzra woa kple Yehowa dome ƒomedodoa ɖo la nɛ</p>
</div>
<div class="bodyTxt">
<div id="section1" class="section">
<div class="pGroup">
<p id="p8" data-pid="8" class="sb">1. Ele be miadze nyadɔdrɔ̃a gɔme kple gbedodoɖa, eye ame si ŋu nyaa ku ɖo hã nanɔ mia dome. Ne ʋɔnudrɔ̃kɔmitia ɖeɖe le nyawo lém kpɔ le nyadrɔ̃ɣia la, woate ŋu ado gbe ɖa na Yehowa abia nunya ɣesiaɣi faa. (<a href="jwpub://b/NWT/59:1:5-59:1:5" data-bid="1-1" class="b">Yak. 1:5</a>) Zimenɔlaa agblɔ susu si ta mieva kpe. Ate ŋu agblɔ Ŋɔŋlɔawo me nya aɖe, abe <a href="jwpub://b/NWT/20:28:13-20:28:13" data-bid="2-1" class="b">Lododowo 28:13</a> alo <a href="jwpub://b/NWT/59:5:14-59:5:15" data-bid="3-1" class="b">Yakobo 5:14, 15</a> ene, atsɔ adze egɔmee. Hamemetsitsi siwo le ʋɔnudrɔ̃kɔmitia me <strong>nana ame si ŋu nyaa ku ɖo la nase egɔme be yewoƒe didi vevitɔe nye be yewoana kpekpeɖeŋui, eye woadze agbagba ana wòaɖe dzi ɖi. </strong>Woaɖe abla le nusese me, gake woagatsɔ dzitsitsi anɔ te ɖe woawo ŋutɔ ƒe didi alo nukpɔsusu dzi awɔ nyametsotso o. Ne ame si ŋu nyaa ku ɖo la le adã wɔm hã la, ele be woawɔ nu ɖe eŋu dɔmenyotɔe, <span id="page90" class="pageNum" data-no="90" data-before-text="90"></span>bubutɔe, ke <strong>menye le dziku me gbeɖe o.</strong>—<a class="xt" data-xtid="172" href="jwpub://p/E:1989684/20-26"><em>w89 </em>9/15 axa 10-12 [<em>w89 </em>9/15 axa 19-20</a>, le yevugbe me].</p>
<p id="p9" data-pid="9" class="sb">2. <strong>Zimenɔlaa abia tso ame si ŋu nyaa ku ɖo la si be eya ŋutɔ naƒo nu. </strong>Ne ame si ŋu nyaa ku ɖo la gblɔ be nyaa mele eme o la, ekema woayɔ ɖasefo siwo kpɔ nu gbegblẽ wɔwɔa teƒe la vae, eye woagblɔ nya si le wo si la le ame si ŋu nyaa ku ɖo la ŋkume. Nyuitɔe nye be ɖasefoawo ŋutɔ nava ɖi ɖase. Gake ate ŋu anɔ eme be ɖasefoawo le didiƒe ʋĩi alo be le susu aɖewo ta la, woawo ŋutɔ mate ŋu ava o. Ne nenemae la, woate ŋu aƒo nu le telefon dzi ale be ame si ŋu nyaa ku ɖo la hã nate ŋu ase ɖaseɖiɖia, gake woawɔe ale gbegbe be nyawo nanɔ ɣaɣla; alo ɖasefoawo aŋlɔ ɖaseɖiɖia aɖo ɖa woaxlẽ wòase. Azɔ woana mɔnukpɔkpɔ ame si ŋu nyaa ku ɖo la be wòaɖe eɖokui nu. Ne ame si ŋu nyaa ku ɖo la gblɔ be ɖasefowo le ye si, siwo aɖo kpe edzi be yemeɖi fɔ o la, ele be ʋɔnudrɔ̃kɔmitia naɖe mɔ woava ƒo nu faa.</p>
<p id="p10" data-pid="10" class="sb">3. <strong>Ame siwo aɖi ɖase tso nu gbegblẽ si tututu wobe amea wɔ ŋu la ƒe ɖaseɖinyawo ko miase. </strong>Ame siwo adi be yewoaɖi ɖase le ame si ƒomevi ame si ŋu nyaa ku ɖo nye ŋu ya la, womaɖe mɔ na wo o. Mele be ɖasefo aɖeke nase ʋɔnudrɔ̃nyaa katã loo alo ɖasefo bubuwo ƒe ɖaseɖiɖiwo o. Mele be nuteƒekpɔlawo nava be yewoado alɔ ame aɖeke hã o. <strong>Mele be woaɖe mɔ ame aɖeke nalé nyawo ɖe mɔ̃ aɖeke dzi o.</strong></p>
<p id="p11" data-pid="11" class="sb">4. Togbɔ be mebɔ o hã la, ne eva dzɔ le nyadrɔ̃ɣia be ɖasefoawo ƒe nyawo va na kɔmitia kpɔe be menye ʋɔnudrɔ̃kɔmitie akpɔ nyaa gbɔ hafi o la, ekema womagayi nyadɔdrɔ̃a dzi o. Migblɔ na amea be ase yewo ŋkɔ emegbe. Ekema ʋɔnudrɔ̃kɔmitia akpe kple hamemetsitsiwo ƒe ha bliboa ne woakpɔe ɖa be yewoaɖe asi le nyaa dɔdrɔ̃ ŋu hã.</p>
<p id="p12" data-pid="12" class="sb">5. Nu vevitɔe nye be kɔmitia nadze agbagba <strong>anya nu si tututu dzɔ kple ame si ŋu nyaa ku ɖo ƒe nɔnɔme </strong>ɖe nu si dzɔ ŋu. Be woawɔ esia la, ahiã be woabia nyawo le ŋuɖɔɖo kple aɖaŋudzedze me. Ele be ʋɔnudrɔ̃kɔmitia naku nu me nyuie, gake womabia be yewoase <span id="page91" class="pageNum" data-no="91" data-before-text="91"></span>nu sia nu tsitotsito evɔ mehiã hafi o, vevietɔ le gbɔdɔnyawo gome. Ke hã, ne edzɔ be amesrɔ̃gbegbe ahaɖe bubu wòasɔ le Ŋɔŋlɔawo nu ge ɖe nyaa me la, ekema ahiã be woase nu sia nu me nyuie. Ne ʋɔnudrɔ̃kɔmitia kpɔe be nu sia nu me kɔ na yewo le nyaa ŋu la, woana ame si ŋu nyaa ku ɖo la nado le xɔa me vie bene woalé nyaa kpɔ ahakpɔe ɖa be amea trɔ dzi me loo alo metrɔ dzi me o hã.</p>
</div>
</div>
<div id="section2" class="section">
<h2 id="p13" data-pid="13"><strong>Ale Si Miawɔ Ade Dzesi Dzimetɔtrɔ Vavãtɔ</strong></h2>
<div class="pGroup">
<p id="p14" data-pid="14" class="sb">6. Le Helagbe me la, dɔwɔnya evee wotsɔna ɖɔa dzimetɔtrɔe. Dɔwɔnya gbãtɔa fia tɔtrɔ si ame awɔ le eƒe nukpɔsusu alo nɔnɔme ŋu. Dɔwɔnya evelia ya he susu yi ale si ame ase veve ɖe nane si wòwɔ ta la dzi. Eya ta nu si dzimetɔtrɔ fiae nye be ame nase veve vevie be nu gblẽ le ye kple Yehowa dome ƒomedodoa ŋu, wòaxa nu le ɖiƒoƒo si wòhe va Yehowa ƒe ŋkɔ kple eƒe amewo dzi ta, eye wòadi vevie be yeana Mawu nagakpɔ ŋudzedze ɖe ye ŋu azɔ. Dzimetɔtrɔ ƒe akpa aɖe hãe nye be ame ƒe dzi naʋãe wòatsri afɔ gbegblẽ si wòɖe ahabui nu si nyɔ ŋu, si wòle be woalé fui. (<a href="jwpub://b/NWT/45:12:9-45:12:9" data-bid="4-1" class="b">Rom. 12:9</a>) Ele be nu vɔ̃ wɔlaa naɖe nɔnɔme siawo afia ‘ahatse ku siwo dze dzimetɔtrɔ,’ si ana eƒe dzimetɔtrɔa ƒe todede nadze ƒãa.—<a href="jwpub://b/NWT/42:3:8-42:3:8" data-bid="5-1" class="b">Luka 3:8</a>; <a class="xt" data-xtid="162" href="jwpub://p/E:1200003691/1-51"><em>it</em>-2-E axa 770-777</a> [<em>it</em>-2-F axa 764-771].</p>
<p id="p15" data-pid="15" class="sb">7. Be woakpɔe ɖa be ame trɔ dzi me alo metrɔ dzi me o la to vovo na ekpɔkpɔ ɖa be gbɔdzɔgbɔdzɔe na wòwɔ nu vɔ̃a loo alo vɔ̃ɖivɔ̃ɖie hã. <strong>Gbɔdzɔgbɔdzɔ to vovo na dzimetɔtrɔ. </strong>(<a class="xt" data-xtid="178" href="jwpub://p/EW:1995003/1-20:326"><em>w95 </em>1/1 axa 27-29</a>) Azɔ hã, menye ale si nu gbegblẽ wɔwɔa ŋu nya kaka dzie ʋɔnudrɔ̃kɔmitia anɔ te ɖo awɔ woƒe nyametsotso o. Nu si ŋu wòle be ʋɔnudrɔ̃kɔmitia nalé ŋku ɖo vevie ye nye amea ƒe dzimetɔtrɔ ƒe todede si asɔ kple nu gbegblẽ si wòwɔ ƒe kpekpeme. (<a href="jwpub://b/NWT/47:7:10-47:7:11" data-bid="6-1" class="b">2 Kor. 7:10, 11</a>) Hafi kɔmitia nakpɔ nublanui na nu gbegblẽ wɔlaa la, ele be woawo ŋutɔ <strong>naka ɖe edzi </strong>be etrɔ dzi me vavã, eye be edi vevie be yeaɖɔ nu gbegblẽ si yewɔ la ɖo heɖoe kplikpaa hã be esia magadzɔ gbeɖe ɣebubuɣi o. Ne esiae nye zi gbãtɔ amea va <span id="page92" class="pageNum" data-no="92" data-before-text="92"></span>ʋɔnudrɔ̃kɔmiti ŋkume gɔ̃ hã la, ehiã kokoko be woakpɔe ɖa be eƒe nuwɔna kple nɔnɔme ɖo kpe edzi be etrɔ dzi me, si ta woaɖe mɔ wòanɔ haa me hã.</p>
<p id="p16" data-pid="16" class="sb">8. Kpekpeme vovovo ate ŋu anɔ nu gbegblẽ wɔwɔ ŋu, ate ŋu anye teteɖa sãsãsã tso mɔ dzɔdzɔea dzi alo teteɖa vie ko; eya ta edze ƒãa be <strong>ele be veve si amea se le nu gbegblẽ wɔwɔa ta (eƒe dzimetɔtrɔ) ƒe todede nasɔ kple eƒe nu gbegblẽ wɔwɔa ƒe kpekpeme. </strong>Ðe tetekpɔ ɖi ɖee ale be wòna ta le aɖabaƒoƒo ma mea, alo ɖe wòɖoe koŋ wɔ nu gbegblẽa? Ðe menya nu vɔ̃ si wòwɔ ƒe kpekpeme oa, alo ɖe wòɖoe koŋ ŋe aɖaba ƒu aɖaŋuɖoɖo alo nuxlɔ̃ame dzia? Zi ɖeka koe wòwɔea, alo ɖe wòtsɔe ɖo dɔea? Zi ale si ame wɔa nu vɔ̃ gã edziedzii la, zi nenema kee ame ma tsɔ eƒe agbenɔnɔ le eɖem fiae be yele abe ame vɔ̃ɖi siwo “tsɔ nu vɔ̃ɖi wɔwɔ ɖo dɔe” ene.—<a href="jwpub://b/NWT/19:28:3-19:28:3" data-bid="7-1" class="b">Ps. 28:3</a>; <a class="xt" data-xtid="163" href="jwpub://p/E:1200003691/8-8"><em>it</em>-2-E axa 771 mm. 5</a> [<em>it</em>-2-F axa 765 mm. 4].</p>
<p id="p17" data-pid="17" class="sb">9. Togbɔ be se aɖeke meli be ne ame nya wɔ nu gbegblẽ ko la, ɖeɖe le haa me koe akplɔe ɖo godoo o hã la, <strong>ame aɖe ate ŋu aƒo eɖokui ɖe nu vɔ̃ me vĩi ale gbegbe be ate ŋu anɔ eme be ʋɔnudrɔ̃kɔmitia makpɔe le eŋu le nyaa drɔ̃ɣi be eƒe dzimetɔtrɔ de edeƒe o. </strong>Ne nenemae la, ke ele be woaɖee le haa me ale be ne ɣeyiɣiawo va le yiyim la, eƒe dzimetɔtrɔ naɖe dzesi azɔ. Ate ŋu anɔ eme hã be ʋɔnudrɔ̃kɔmiti drɔ̃ amea ƒe nya zi geɖe va yi. Esi wònye be ɣesiaɣi si wòwɔ nu vɔ̃ la, edzena abe ɖe wòtrɔ dzi me ene ta la, mo koe wokana nɛ. Fifia, egawɔ nu vɔ̃ ake. Le nya siawo gome la, amea ƒe <em>agbenɔnɔ </em>ate ŋu aɖee afia be metrɔ dzi me o.—<a class="xt" data-xtid="170" href="jwpub://p/E:1981646/38-38"><em>w81 </em>9/1 axa 26 mm. 23</a>, le yevugbe me.</p>
<p id="p18" data-pid="18" class="sb">10. <strong>Dzimetɔtrɔ ƒe dzesi aɖewoe </strong>nye esi. Gake menye dzesi siawo dometɔ ɖeka ko dzie woanɔ te ɖo agblɔ be ame trɔ dzi me alo metrɔ dzi me o.</p>
<ul><li><p id="p19" data-pid="19" class="su">  Amea ŋutɔe lɔ̃ faa ʋu nu vɔ̃a mea, alo ɖe ame bubuwo va tso enua? Ŋu kpea nu gbegblẽ wɔla aɖewo vevie alo nuƒoƒo zua dɔ na wo ale gbegbe be womete ŋu kɔa nu le nya dzi o.</p>
</li>
<li><p id="p20" data-pid="20" class="su"><span id="page93" class="pageNum" data-no="93" data-before-text="93"></span>  Ðe amea le nyateƒe toma? (<a href="jwpub://b/NWT/44:5:1-44:5:10" data-bid="8-1" class="b">Dɔw. 5:1-10</a>) Esi wobia nyawoe la, eƒo nu faa heɖo nyawo ŋu tẽea? Ðe wòna nyaa gbɔ kpɔkpɔ nɔ bɔbɔe na ʋɔnudrɔ̃kɔmitia? Ele be ʋɔnudrɔ̃kɔmitia nakpɔ nyuie ne edze ƒãa le ʋɔnudrɔ̃ɣia be amea nye alakpanuwɔla, aʋatsokala, alo ame si ɖoe koŋ le ame blem.</p>
</li>
<li><p id="p21" data-pid="21" class="su">  Ðe amea tsɔ vevesese do gbe ɖa na Yehowa hebia eƒe tsɔtsɔke kple nublanuikpɔkpɔa? Miɖo ŋku edzi be togbɔ be nu gbegblẽ wɔla aɖewo trɔ dzi me hã la, esesẽna na wo be woado gbe ɖa.—<a href="jwpub://b/NWT/59:5:14-59:5:14" data-bid="9-1" class="b">Yak. 5:14</a>.</p>
</li>
<li><p id="p22" data-pid="22" class="su">  Ne ehiã be wòaɖo nane teƒe la, eɖo eteƒea; eƒe nuƒo fia be edi be yeawɔea, eye ɖe wòɖe kuku na ame siwo dzi wòdze agɔ le, siwo ŋu eƒe nu vɔ̃a gblẽ nu lea? Ðe wòbia ame siwo dzi wòdze agɔ le la ƒe tsɔtsɔkea?—<a class="xt" data-xtid="173" href="jwpub://p/E:1992681/13-16"><em>w92 </em>9/15 axa 10</a>; <a class="xt" data-xtid="168" href="jwpub://p/E:1981646/30-42"><em>w81 </em>9/1 axa 25-26</a>, le yevugbe me; <a class="xt" data-xtid="166" href="jwpub://p/E:1973406/8-10"><em>w73 </em>axa 351</a>, le yevugbe me.</p>
</li>
<li><p id="p23" data-pid="23" class="su">  Ne ahasie wòwɔ la, eʋu eƒe nu vɔ̃a me na srɔ̃a hebia tsɔtsɔkea?—<a class="xt" data-xtid="167" href="jwpub://p/E:1973406/8-14"><em>w73 </em>axa 351-352</a>; <a class="xt" data-xtid="165" href="jwpub://p/E:1968366/11-22"><em>w68 </em>axa 319-320</a>, ye katã le yevugbe me.</p>
</li>
<li><p id="p24" data-pid="24" class="sw">Mide dzesii: Ame si wɔ ahasi la srɔ̃e agblɔe nenye be yeatsɔe akee alo yematsɔe akee o. Womate ŋu abu ame si wɔ ahasi la be etrɔ dzi me nenye be egbe be yemagblɔe na ye srɔ̃ ale be wòana mɔnukpɔkpɔe be wòatsɔe akee alo matsɔe akee o. Ne nu gbegblẽ wɔlaa mele didim be yeaʋu nu vɔ̃a me na ye srɔ̃ ahabia tsɔtsɔke o le <em>vɔvɔ̃ be ye srɔ̃ ava wɔ nuvevi ye </em>ta la, ekema mibia mɔfiame tso alɔdzedɔwɔƒea hafi miagaɖe afɔ bubu.</p>
</li>
<li><p id="p25" data-pid="25" class="su">  Ðe wòxa nu hese veve vevie be nu gblẽ le ye kple Yehowa dome ƒomedodo ŋua?—<a href="jwpub://b/NWT/19:32:3-19:32:5" data-bid="10-1" class="b">Ps. 32:3-5;</a><a href="jwpub://b/NWT/19:51:1-19:51:4" data-bid="10-2" class="b"> 51:3-6</a>.</p>
</li>
<li><p id="p26" data-pid="26" class="su">  Mawumenuxaxae wòɖe fiaa, alo xexea me ƒe nuxaxae? (<a href="jwpub://b/NWT/47:7:8-47:7:11" data-bid="11-1" class="b">2 Kor. 7:8-11</a>) Ale si wòna Yehowa se veve eye wòhe ɖiƒoƒo va eƒe ŋkɔ dzi koŋ tae wòle nu xam ɖoa, alo ŋukpe si eya ŋutɔ ɖu alo de mo na eƒe ƒomea me tɔwo kple exɔlɔ̃wo taea? (<a href="jwpub://b/NWT/15:10:1-15:10:1" data-bid="12-1" class="b">Ezra 10:1;</a><a href="jwpub://b/NWT/42:22:59-42:22:62" data-bid="12-2" class="b"> Luka 22:59-62</a>) Ame sia ame kple eƒe seselelãmee, eye ame sia ame kple ale si wòɖua eɖokui dzii. <span id="page94" class="pageNum" data-no="94" data-before-text="94"></span>Ne amea fa avi la, ema mefia kokoko be etrɔ dzi me vavã o; nenema kee ne amea mefa avi alo ɖe eƒe seselelãme fia le mɔ ɖedzesi bubu aɖe nu o la, mefia kokoko be metrɔ dzi me o.—<a href="jwpub://b/NWT/1:25:29-1:25:34" data-bid="13-1" class="b">1 Mose 25:29-34;</a><a href="jwpub://b/NWT/1:27:34-1:27:34" data-bid="13-2" class="b"> 27:34</a>.</p>
</li>
<li><p id="p27" data-pid="27" class="su">  Ðe wòlɔ̃ ɖe eƒe vodadaa dzia, alo ɖe wòbu nu gbegblẽ si wòwɔ la nu tsɛe alo le gbɔgblɔm kura gɔ̃ hã be esɔa?—<a href="jwpub://b/NWT/9:15:24-9:15:24" data-bid="14-1" class="b">1 Sam. 15:24;</a><a href="jwpub://b/NWT/10:12:13-10:12:13" data-bid="14-2" class="b"> 2 Sam. 12:13</a>.</p>
</li>
<li><p id="p28" data-pid="28" class="su">  Ðe wòkpɔe dze sii be nu vɔ̃ suesuewo wɔwɔe va kplɔ ye de nu vɔ̃ gã wɔwɔ me, eye wòɖo tame kplikpaa be yeaƒo asa na nu siawo wɔwɔ azɔa?</p>
</li>
</ul>
<p id="p29" data-pid="29" class="sb">11. Nya ɖe sia ɖe kple ale si woakpɔ egbɔe. Ele be ʋɔnudrɔ̃kɔmitia nalé ŋku ɖe nu vovovo siwo le nyaa me la ŋu tsitotsito ahabu <strong>nɔnɔme siwo ŋu ɖewohĩ amea mate ŋu awɔ naneke le o </strong>hã ŋu nyuie. Le kpɔɖeŋu me, ate ŋu anɔ eme be wowɔ ŋutasẽnu aɖe ɖe nu gbegblẽ wɔlaa ŋu le ɣeyiɣi si va yi me. Nɔnɔme siwo ŋu ɖewohĩ amea mate ŋu awɔ naneke le o meɖe nu gbegblẽ si wòwɔ ƒe agba le edzi o. (<a class="xt" data-xtid="175" href="jwpub://p/EW:101993721/8:315-15"><em>g93 </em>11/8 axa 4</a> [<a class="xt" data-xtid="161" href="jwpub://p/E:101993721/9-15"><em>g93 </em>10/8 axa 4</a>, le yevugbe me]) Gake ne esiawo hã le nyanya na ʋɔnudrɔ̃kɔmitia la, akpe ɖe wo ŋu be woase nu gbegblẽ wɔlaa ƒe nyawo kple ale si wòle nu wɔm le ʋɔnudrɔ̃kɔmitia ŋkume la gɔme nyuie wu. Ke hã, <strong>susu aɖeke meli si ta woakpɔ nublanui nɛ ne meɖe dzimetɔtrɔ fia o.</strong></p>
<p id="p30" data-pid="30" class="sb">12. Nenemae wòle le nu gbegblẽ wɔla siwo <strong>tagbɔdɔ alo seselelãme kuxiwo ɖea fu na </strong>la hã gome. (Kpɔ <a class="it" href="jwpub://p/EW:1102010387/31-31">6:16</a>) Hamea maŋe aɖaba aƒu eƒe nu gbegblẽ wɔwɔa dzi o nenye be ete ŋu kpɔa eya ŋutɔ ƒe agbanɔamedziwo kple esiwo kpɔ eŋkume le nutoa me la gbɔ ale si dze, eye amewo bunɛ be ne eƒo nu alo wɔ nane la, enya nu si wɔm wòle. Gake ele be ʋɔnudrɔ̃kɔmitia nabu amea ŋu ahagbɔ dzi ɖi nɛ le nuwɔwɔ kplii me, eye wòanɔ susu me na wo vevie be nugɔmesese deto hiã ale be woate ŋu anya ne etrɔ dzi me alo metrɔ dzi me o. Le go bubu me la, ne ʋɔnudrɔ̃kɔmitia de dzesii be eƒe tagbɔdɔlélea nu sẽ ale gbegbe be amewo bunɛ zi geɖe be eya ŋutɔ menya nu si wɔm wòle o la, ekema woaɖoe hamemetsitsiawo <span id="page95" class="pageNum" data-no="95" data-before-text="95"></span>ŋkume be mahiã be woadrɔ̃ ʋɔnui o, eye woaɖe susu siwo tae me na wo.</p>
</div>
</div>
<div id="section3" class="section">
<h2 id="p31" data-pid="31"><strong>Ne Mieka Ðe Edzi Tututu Be Amea Trɔ Dzi Me O</strong></h2>
<div class="pGroup">
<p id="p32" data-pid="32" class="sb">13. Ne nu gbegblẽ wɔlaa ƒe dzimetɔtrɔ ƒe todede mele dzedzem tututu o la, ekema ʋɔnudrɔ̃kɔmitia neyɔe wòagatrɔ va xɔa me woayi nyaa dzi kplii. Woazã Mawu ƒe Nya atsɔ akpe ɖe eŋu wòakpɔ nu si tae agbe si wònɔ mesɔ o kple ale si wògblẽ nu le eya kple Yehowa dome ƒomedodo kpakple hamea ŋu la adze sii. Ate ŋu anɔ eme be le nyadɔdrɔ̃a ƒe nuwuwu lɔƒo gɔ̃ hã la, amea aɖe dzimetɔtrɔ afia, si awɔe be ʋɔnudrɔ̃kɔmitia ate ŋu akpɔ nublanui nɛ. Zi geɖe la, dzimetɔtrɔ aɖe adze le ame ŋu ya, gake ɖe dzimetɔtrɔa ƒe todede sɔ kple nu gbegblẽ si wòwɔ ƒe kpekpemea? Ʋɔnudrɔ̃kɔmitia nada asɔ eye wòanɔ susu me na wo be ne dzimetɔtrɔ vi aɖe koe nu gbegblẽ wɔlaa ɖe fia alo meɖe dzimetɔtrɔ aɖeke kura fia do ŋgɔ na nyaa dɔdrɔ̃ o la, ɖewohĩ manya wɔ be ʋɔnudrɔ̃kɔmitia naʋã eƒe dzi wòaɖe dzimetɔtrɔ afia le nyadɔdrɔ̃a me ale si dze bene woakpɔ nublanui nɛ o. Ne wotso nya me be woaɖee le haa me kura gɔ̃ hã la, agbagba si wodze be yewoakpe ɖe eŋu wòatrɔ dzi me la awɔe be wòadze egɔme aɖe mɔ dzɔdzɔe na eƒe afɔwo eye wòaminya gbugbɔgaxɔ ɖe haa me. (<a href="jwpub://b/NWT/58:12:13-58:12:13" data-bid="15-1" class="b">Heb. 12:13</a>) Ne wodze agbagba kpe ɖe eŋu eye wose nya mamlɛ siwo le esi vɔ la, ʋɔnudrɔ̃kɔmitia ate ŋu ana wòagatso vie eye woawo ŋutɔ woagalé nyaa kpɔ.</p>
<p id="p33" data-pid="33" class="sb">14. Ne nya sesẽ aɖewo do mo ɖa, eye ʋɔnudrɔ̃kɔmitia meka ɖe nu si tututu nye Biblia ƒe mɔfiame alo habɔbɔa ƒe aɖaŋuɖoɖo le nyaa ŋu dzi o la, ekema woadzudzɔ nyaa dɔdrɔ̃ gbɔ, eye woagakpe le <em>ŋkeke ʋɛ aɖewo </em>megbe. Gake <em>mele be </em>woawɔ ɖoɖo ɖe kpekpe bubu ŋu be woatsɔ ana ɣeyiɣi ame si ŋu nyaa ku ɖo la be wòadzudzɔ eƒe nu gbegblẽ wɔwɔa alo be dzimetɔtrɔ nadze le eŋu azɔ o. Ne dzimetɔtrɔ vi aɖe koe dze le amea ŋu alo dzimetɔtrɔ aɖeke kura medze le eŋu esime wokpe kplii zi gbãtɔ o la, susu aɖeke meli si ta woaganɔ nyaa dzi yim agakpe kplii zi evelia o.</p>
<p id="p34" data-pid="34" class="sb"><span id="page96" class="pageNum" data-no="96" data-before-text="96"></span>15. Ɣeaɖewoɣi la, <strong>ʋɔnudrɔ̃nya aɖewo gbɔ kpɔkpɔ sesẽna si awɔe be woabia aɖaŋuɖoɖo </strong>tso hamemetsitsi bibi kpɔnuteƒe si <em>le hame bubu me </em>alo nutome sue dzikpɔla gbɔ. Ne nyaa yi alea la, ekema migblɔ na nu gbegblẽ wɔlaa be <em>yewomewɔ nyametsotso haɖe o. </em>Migagblɔ nɛ be yewole ame bubu siwo mele ʋɔnudrɔ̃kɔmitia me o, alo alɔdzedɔwɔƒea, ƒe susu biam tso nyaa ŋu o. Togbɔ be woagblɔ nya veviawo na hamemetsitsi bubu ma hã la, womayɔ ame aɖeke ƒe ŋkɔ nɛ o. Gake ne nutome sue dzikpɔla gbɔe miebia aɖaŋuɖoɖoa le alo ne ehiã be miabia nya tso alɔdzedɔwɔƒea gbɔ la, ekema ele be ʋɔnudrɔ̃kɔmitia nayɔ ameawo ƒe ŋkɔ.</p>
<p id="p35" data-pid="35" class="sb">16. Wole mɔ kpɔm be ame siwo le ʋɔnudrɔ̃kɔmitia me awɔ nu sia nu si woate ŋui be woƒe nu nasɔ le nyametsotso si woawɔ me. Ne woƒe nu mesɔ o la, woate ŋu akpɔ esia gbɔ ne wodzro nya la me nyuie hewɔ numekuku le Ŋɔŋlɔawo kple míaƒe agbalẽwo me, do gbe ɖa bia nunya kple mɔfiame; woate ŋu ate ɖe hamemetsitsi kpɔnuteƒe si le hame bubu me la ŋu kura gɔ̃ hã. Gake ne kɔmitia me nɔlawo ƒe nu mele sɔsɔm kokoko o la, ekema ele be ʋɔnudrɔ̃kɔmitia me nɔla ʋɛ siwo ƒe susu to vovo la nakpe asi ɖe ame akpa gãtɔ ƒe nyametsotso ŋu.</p>
<p id="p36" data-pid="36" class="sb">17. Ne ame si wobe ewɔ nu gbegblẽ la ŋutɔ alo ɖasefoawo ŋlɔ nane ɖo ɖe kɔmitia la, ele be woakpɔ nuŋlɔɖi siawo ta nyuie woakpɔtɔ anye nya ɣaɣla. Ne eva hiã be woayi nyaa dzi emegbe la, ele be kɔmitia me nɔlawo natsɔ nuŋlɔɖi siwo woawo ŋutɔ wowɔ le nyaa drɔ̃ɣi la na kɔmitia ƒe zimenɔla. Zimenɔlaa nadzra nuŋlɔɖi siawo ɖo nyuie bene ame bubu aɖeke nagake ɖe nya ɣaɣla siawo ŋu o. Woate ŋu agbugbɔ hamemetsitsi ɖe sia ɖe ƒe nuŋlɔɖi si wòwɔ la nɛ wòato eme hafi woagadze nyaa dɔdrɔ̃ gɔme.</p>
</div>
</div>
<div id="section4" class="section">
<h2 id="p37" data-pid="37"><strong>Ne Wotso Nya Me Be Woaka Mo Na Ame</strong></h2>
<div class="pGroup">
<p id="p38" data-pid="38" class="sb">18. Ne ʋɔnudrɔ̃kɔmitia kpɔe be nu gbegblẽ wɔlaa trɔ dzi me vavã la, ele be woagblɔ nyametsotsoa nɛ, eye woagblɔ ʋɔnudɔdrɔ̃ me mɔxeɖenu siwo woda ɖe eyama <span id="page97" class="pageNum" data-no="97" data-before-text="97"></span>dzi la hã nɛ; woana wòanya nenye be woaɖe gbeƒã mokanamea alo womaɖe gbeƒãe o. Ele be woanɔ te ɖe Ŋɔŋlɔawo dzi aka mo nɛ hã, woana wòadze si nu gbegblẽ wɔwɔa ƒe ŋkubiãnyanyenye kple ɖewohĩ nu vɔ̃ suesue siwo va kplɔe de nu vɔ̃ gã wɔwɔ me. Woɖe mokaname gɔme be “nya si wogblɔ be wòaʋã ame wòakpɔ eƒe nu gbegblẽ wɔwɔ adze sii kɔtɛ, eye wòalɔ̃ ɖe eƒe vodadawo dzi ahaɖɔ wo ɖo.” (<a class="xt" data-xtid="164" href="jwpub://p/E:1200003700/1-8"><em>it</em>-2-E axa 780</a> [<em>it</em>-1-F axa 350]) Eya ta menye ʋɔnudrɔ̃kɔmiti ƒe nyametsotso be woaka mo na ame alo gbeƒã si woaɖe tso eŋu la ɖeɖe koe ʋɔnudɔdrɔ̃ me mokaname nye o. Ŋusẽdodo nu gbegblẽ wɔlaa wòaɖoe kplikpaa be yeawɔ nu si le eteƒe hã le nyaa me. Le gbegbɔgblɔ gbãtɔ si me woŋlɔ Biblia ɖo me la, dɔwɔnya si me woɖe nya ‘mokaname’ tsoe la ƒe gɔmesesee nye be ‘woana nane nadze ƒãa, woatsɔ nyateƒenyawo aɖo kpe nane dzi, woaɖe nane afia gaglãa, woatsɔ ɖaseɖinyawo alo numeɖeɖewo aɖo kpe nane dzi.’ Ele be woaɖo aɖaŋu siwo sɔ la nɛ be wòakpe ɖe eŋu wòawɔ tɔtrɔ siwo hiã. Ne ame aɖewo ɖu ɖasefo le ʋɔnudrɔ̃ɣia la, woate ŋu akpe wo woava se Ŋɔŋlɔawo me mokanamea. Le mɔ sia nu la, woate ŋu agblɔ be woka mo na ame si ŋu nyaa ku ɖo la “le amewo katã ŋkume.” (<a href="jwpub://b/NWT/54:5:20-54:5:20" data-bid="16-1" class="b">1 Tim. 5:20</a>) Ʋɔnudrɔ̃kɔmitia ado gbe ɖa kple nu gbegblẽ wɔla si trɔ dzi me la hafi awu ʋɔnudɔdrɔ̃a nu keŋkeŋ.</p>
<p id="p39" data-pid="39" class="sb">19. Woaxɔ subɔsubɔmɔnukpɔkpɔ tɔxɛwo le nu gbegblẽ wɔla ɖe sia ɖe si ʋɔnudrɔ̃kɔmiti ka mo na la si. Subɔsubɔmɔnukpɔkpɔ tɔxɛ siwo woaxɔ le esi va se ɖe esime wòagawɔ gbɔgbɔmeŋgɔyiyi la dometɔ aɖewoe nye mɔɖeɖedɔa wɔwɔ, ŋgɔnɔnɔ na hamea le gbedodoɖa me, kple gomekpɔkpɔ le Subɔsubɔ Kpekpe ƒe dɔdeasiwo me. Woaxɔ hamea me dɔdeasi bubu siwo wotsɔna na ame siwo ɖoa kpɔɖeŋu nyui la hã le esi. Ɣesiaɣi si ʋɔnudrɔ̃kɔmiti ka mo na ame aɖe la, woada <strong>ʋɔnudɔdrɔ̃ me mɔxeɖenu aɖewo </strong>hã ɖe amea dzi. Ʋɔnudɔdrɔ̃ me mɔxeɖenu siawo dometɔ aɖewoe nye gome si amea makpɔ le nyaŋuɖoɖo me le kpekpeawo me alo awɔ sukuvi ƒe dɔdeasi le Teokrasi Subɔsubɔ Sukua me o. Ʋɔnudrɔ̃kɔmitia ye wɔa nyametsotso le ʋɔnudɔdrɔ̃ me <span id="page98" class="pageNum" data-no="98" data-before-text="98"></span>mɔxeɖenu siwo woada ɖe amea dzi ŋu. Ne hamemetsitsiwo gblɔ mɔxeɖenu siwo woda ɖe nu gbegblẽ wɔla si trɔ dzi me dzi nɛ la, anyo be woagblɔ gbe si gbe woagakpe kplii ahadzro ŋgɔyiyi si wòwɔ me la hã nɛ. Dzi ate ŋu aɖe le nu gbegblẽ wɔla si trɔ dzi me la ƒo ne wona wònɔ mɔxeɖenuawo te wòdidi fũu akpa. Ƒãa hafi nya aɖe nabia be dzinu gbogbo aɖewo nava yi hafi woate mɔxeɖenuawo ɖeɖe ɖa vivivi.</p>
<p id="p40" data-pid="40" class="sb">20. Ekpɔ ʋɔnudrɔ̃kɔmitia ŋkume be <strong>woatso nya me nenye be woaɖe gbeƒã mokanamea </strong>na hamea alo womaɖe gbeƒãe o. (<a class="xt" data-xtid="171" href="jwpub://p/E:1988845/16-20"><em>w88 </em>11/15 axa 18</a>; <a class="xt" data-xtid="169" href="jwpub://p/E:1981646/36-47"><em>w81 </em>9/1 axa 26-27</a>, le yevugbe me) Ne emegbe amea ʋu yi hame bubu me la, womawɔ gbeƒãɖeɖe aɖeke le ʋɔnudɔdrɔ̃ me mokanamea ŋu le hame yeyea me o.—<a class="xt" data-xtid="174" href="jwpub://p/E:201975091/1-6"><em>km </em>3/75 axa 4</a>, le yevugbe me.</p>
<ul><li><p id="p41" data-pid="41" class="su">  Ne hamea alo nutoa me tɔ geɖe nya nu tso nu vɔ̃a ŋu alo woava nya nu tso eŋu emegbe la, ekema ahiã be woaɖe gbeƒã mokanamea. Gbeƒãɖeɖe sia akpɔ hamea ƒe ŋkɔ nyui ta.</p>
</li>
Le kpɔɖeŋu me, ne ame aɖe wɔ ahasi la, ate ŋu anɔ eme be srɔ̃a si dzi wòdze agɔ le la adi be yeatsɔe akee gake meɖo tame be yeagakpɔ gome le gbɔdɔdɔ me kplii le ɣeyiɣi si ʋɔnudrɔ̃kɔmitia wu ʋɔnudɔdrɔ̃a nu o. <em>Ne ele dzedzem be ame si wɔ ahasi la srɔ̃ ate ŋu ava gbee le Ŋɔŋlɔawo nu la, </em>gbeƒã si woaɖe la akpɔ hamea kple srɔ̃tɔ sia ƒe ŋkɔ nyui ta.<li><p id="p43" data-pid="43" class="su">  Ate ŋu anɔ eme be le susu vevi aɖewo ta la, ʋɔnudrɔ̃kɔmitia akpɔe be anyo be hamea nakpɔ nyuie le hadede kple nu gbegblẽ wɔla si trɔ dzi me ŋu. Ðewohĩ nu gbegblẽ wɔlaa ŋe aɖaba ƒu nuxlɔ̃ame siwo wonae zi geɖe le afɔɖeɖe siwo va kplɔe de nu gbegblẽ wɔwɔa me ŋu la dzi.</p>
</li>
Le kpɔɖeŋu me, ne woabu nu gbegblẽ si amea wɔ be enye gbɔdɔnu wɔwɔ ɖe ɖevi ŋu la, ekema gbeƒã si woaɖe be woka mo na nu gbegblẽ wɔla si trɔ dzi me la akpɔ hamea ta.<ins><wbr />—Kpɔ October 1, 2012 ƒe lɛta si woŋlɔ na hamemetsitsiwo ƒe hawo katã ku ɖe ŋutasẽnuwɔwɔ ɖe ɖevi ŋu ŋuti.</ins></ul>
<p id="p45" data-pid="45" class="sb"><span id="page99" class="pageNum" data-no="99" data-before-text="99"></span>21. Ele be hamemetsitsiwo ƒe ha ƒe ɖoɖowo gbɔ kpɔla nakpɔ egbɔ be gbeƒãɖeɖea sɔ hafi hamemetsitsiawo dometɔ ɖeka naxlẽe na hamea. Ale si gbeƒãɖeɖea ayii ye nye esi: <strong>“Woka mo na [asimasi].” </strong><em>Womeɖea gbeƒã mɔxeɖenuawo ya o.</em><ins><wbr />—Kpɔ September 7, 2011 ƒe lɛta si woŋlɔ na hamemetsitsiwo ƒe hawo katã hena mɔfiame siwo li ku ɖe ale si woadzra nuŋlɔɖi ɣaɣlɛwo ɖoe ŋu.</ins></p>
<p id="p46" data-pid="46" class="sb">22. Ele be ʋɔnudrɔ̃kɔmitia ƒe ŋku nanɔ nu gbegblẽ wɔla si trɔ dzi me la ŋu, eye woade dzesi eƒe ŋgɔyiyi ahanɔ ŋudzɔ ɖe <strong>ʋɔnudɔdrɔ̃ me mɔxeɖenuawo ɖeɖe ɖa </strong>vivivi ŋu ne eva le gbɔgbɔmeŋgɔyiyi wɔm. Mehiã be hamemetsitsiwo ƒe ha bliboa nawɔ nyametsotso le mɔxeɖenuawo ɖeɖe ɖa ŋu o, negbe le nya ɖekaɖeka aɖewo ko gome. Ele be kɔmitia nagblɔe na hamemetsitsiwo ƒe haa ɣesiaɣi si woɖe mɔxeɖenu aɖewo ɖa. Ne ʋɔnudrɔ̃kɔmiti si kpɔ nyaa gbɔ me nɔla aɖe ʋu yi teƒe bubu alo meganye hamemetsitsi o la, hamemetsitsiwo ƒe haa atia ame bubu aɖo eteƒe be woalé ŋku ɖe nu gbegblẽ wɔlaa ƒe ŋgɔyiyi ŋu. Ne nu gbegblẽ wɔlaa ʋu yi hame bubu me le ɣeyiɣi si me kɔmitia meɖe mɔxeɖenuawo katã ɖa le edzi vɔ o la, ekema ele be woaɖo amea ŋuti nya vevi siwo hiã la ɖe hame yeyea ale be hamemetsitsiawo nate ŋu anya eƒe gbɔgbɔ me lãmesẽ. Miŋlɔ nyatakaka vevi siwo miakpɔ mɔ be yewoaxɔ tso amea ŋu ne miaƒe hamea mee wòʋu va la tɔgbi ɖo ɖe hame yeyea. Hame yeyea ƒe hamemetsitsiwo atia wo dometɔ eve alo etɔ̃ be woayi edzi anɔ ŋku lém ɖe nu gbegblẽ wɔlaa ƒe ŋgɔyiyi ŋu ale be woate ŋu aɖe ʋɔnudɔdrɔ̃ me mɔxeɖenu mamlɛawo ɖa.</p>
<p id="p47" data-pid="47" class="sb">23. Ɣeaɖewoɣi la, <strong>hamemetsitsiwo akpɔe be anyo be yewoaɖo afɔ afɔta na hamea </strong>le Ŋɔŋlɔawo me nuƒo aɖe si ku ɖe agbe si ƒomevi nu gbegblẽ wɔlaa nɔ ŋu me. Asɔ be ʋɔnudrɔ̃kɔmitia me tɔ ɖeka naƒo nuƒoa. Ele be wòaɖe ale si gbegbe nuwɔnaa nye nu gbegblẽe kple ale si woawɔ aƒo asa nɛ la me, gake mele be wòagblɔ nya aɖeke si afia be nu gbegblẽ wɔlaa ŋue nu vɔ̃ si ŋu wòle nu ƒom le la ku ɖo o. Ne woɖe gbeƒã mokanamea la, ekema ele be hamemetsitsiawo nalala kwasiɖa ʋɛ aɖewo hafi aƒo nuƒo sia; ne womeɖe gbeƒã mokanamea o la, mahiã be woalala vie hafi aƒo nuƒoa o.</p>
<p id="p48" data-pid="48" class="sb"><span id="page100" class="pageNum" data-no="100" data-before-text="100"></span>24. <strong>Ne wonya kpɔ nyaa gbɔ vɔ keŋkeŋ ko la, ʋɔnudɔdrɔ̃ ƒe nya aɖeke megali o, </strong>negbe ɖe nu gbegblẽ wɔlaa gaƒo eɖokui ɖe nu vɔ̃ gã aɖe me ko hafi. Togbɔ be mebɔ o hã la, mɔfiame sia ate ŋu atrɔ ne edzɔ be <em>ŋkeke ʋɛ aɖewo </em>le nyametsotso mamlɛa wɔwɔ vɔ megbe la, ʋɔnudrɔ̃kɔmitia se nya yeye aɖe si ana wòadze ƒãa be nu gbegblẽ wɔlaa metrɔ dzi me hafi o, ɖewohĩ meto nyateƒe va yi o alo ebua tsyɔ nu nya vevi aɖewo dzi le ʋɔnudrɔ̃ɣia. Ne edzɔ alea la, ekema esɔ be ʋɔnudrɔ̃kɔmitia nagbugbɔ nyametsotso awɔ be woaɖee le haa me boŋ, vevietɔ ne womedo ŋgɔ ɖe gbeƒã mokanamea o. Ne wogagbugbɔ nyaa yɔ la, woana mɔnukpɔkpɔ amea be wòase nya yeye siwo le toa me eye woana wòaɖe eɖokui nu. Le nya siawo tɔgbi gome la, anyo ŋutɔ be woabia mɔfiame tso alɔdzedɔwɔƒea gbɔ hafi ayi nyaa dzi.</p>
<p id="p49" data-pid="49" class="sb">25. <strong>Ne eva eme be nu gbegblẽ wɔlaa gaƒo eɖokui ɖe nu vɔ̃ gã aɖe me </strong>esime ʋɔnudrɔ̃kɔmitia kpɔ nya gbãtɔa gbɔ hewɔ nyametsotso vɔ keŋkeŋ megbe la, menye ʋɔnudrɔ̃kɔmiti si kpɔ nya gbãtɔa gbɔ la kokokoe agakpɔ evelia hã gbɔ o. Hamemetsitsiwo ƒe haa akpe ahatia ʋɔnudrɔ̃kɔmitia. Zi geɖe la, hamemetsitsiawo tiana wo dometɔ siwo nɔ kɔmiti gbãtɔa me la be woawo ke nanɔ yeyea me, gake woate ŋu awɔ tɔtrɔ azã hamemetsitsi bubuwo le kɔmiti yeyea me alo atsɔ hamemetsitsi bubu akpe ɖe kɔmiti gbãtɔa me nɔlawo ŋu.</p>
</div>
</div>
<div id="section5" class="section">
<h2 id="p50" data-pid="50"><strong>Ne Wotso Nya Me Be Woaɖe Ame Le Haa Me</strong></h2>
<div class="pGroup">
<p id="p51" data-pid="51" class="sb">26. Ne nu gbegblẽ wɔlaa <em>meɖe dzimetɔtrɔ vavã fia o </em>la, ele be woaɖee le haa me. (Kpɔ <a class="it" href="jwpub://p/EW:1102010388/16-16">7:8</a>) Ele be kɔmitia nana wòanya woƒe nyametsotsoa, eye woadze agbagba ale si woate ŋui akpe ɖe eŋu wòanya ale si wòazã ɖeɖelehame ɣeyiɣia atsɔ aɖɔ eya kple Yehowa dome ƒomedodo si ŋu nya va ku ɖo la ɖoe. Kɔmitia adzro ŋɔŋlɔwo abe esiawo ene me kplii: <a href="jwpub://b/NWT/47:7:10-47:7:11" data-bid="17-1" class="b">2 Korintotɔwo 7:10, 11 kple</a><a href="jwpub://b/NWT/58:12:5-58:12:7" data-bid="17-2" class="b"> Hebritɔwo 12:5-7</a>. Ele be ʋɔnudrɔ̃kɔmitia nanyo dɔme, ade dzi ƒo nɛ ahana kakaɖedzii be ne eva trɔ dzi me vavã la, tsɔtsɔke li nɛ.</p>
<p id="p52" data-pid="52" class="sb"><span id="page101" class="pageNum" data-no="101" data-before-text="101"></span>27. Ne kɔmitia gblɔ woƒe nyametsotsoa na nu gbegblẽ wɔlaa <strong>kple nu </strong>vɔ la, woagblɔ nya siwo gbɔna la hã nɛ:</p>
<ul><li><p id="p53" data-pid="53" class="su">  Migblɔ afɔ siwo wòaɖe be woagagbugbɔ axɔe ɖe haa me.</p>
</li>
<li><p id="p54" data-pid="54" class="su">  Migblɔ na nu gbegblẽ wɔlaa be ne ewɔ nɛ be yewowɔ vodada gã aɖe le nyadɔdrɔ̃a me la, ekema hafi ŋkeke adre nava yi la, ate ŋu aŋlɔ lɛta abia be woagbugbɔ nyaa adrɔ̃ na ye faa. (<a class="xt" data-xtid="176" href="jwpub://p/EW:1102014946/12-18:291"><em>od </em>axa 153-154</a>) Ʋɔnudrɔ̃kɔmitiae wòaŋlɔ nyagbugbɔgadrɔ̃ lɛta sia na.</p>
</li>
</ul>
<p id="p55" data-pid="55" class="sb">28. Mele be ʋɔnudrɔ̃kɔmitia nade dzi ƒo nɛ be nena woagbugbɔ nyaa adrɔ̃ nɛ o, eye womaxe mɔ nɛ hã be megawɔe o. Hafi hamemetsitsiawo naɖe asi le eŋu wòadzo la, ele be woabiae be nya aɖe le esi hã. Ne ʋɔnudrɔ̃kɔmitia ɖe asi le nu gbegblẽ wɔlaa ŋu wòdzo <em>vɔ </em>la, woawo ŋutɔ woado gbe ɖa.</p>
<p id="p56" data-pid="56" class="sb">29. <strong>Ne nu gbegblẽ wɔla matrɔdzime la meva nyadrɔ̃ƒea o la, </strong>ele be ʋɔnudrɔ̃kɔmitia nawɔ woƒe ŋutete ɖe sia ɖe be woagblɔ nyametsotsoa nɛ kple nu, woana wòanya nyagbugbɔgadrɔ̃ ƒe ɖoɖo si li, kple bubuawo. Mele be hamemetsitsiwo nagblẽ nya ɣaɣlawo ɖe telefon alo mɔ̃ siawo tɔgbi dzi da ɖi nɛ loo alo aɖo <em>e-mail </em>ɖee o. Ne ele sisim le ʋɔnudrɔ̃kɔmitia nu, si wɔe be womete ŋu le nyametsotsoa gblɔm nɛ o la, ekema woana alɔdzedɔwɔƒea nanya.</p>
<p id="p57" data-pid="57" class="sb">30. Ne amea gblɔ kura gɔ̃ hã be yemedi be woagbugbɔ nyaa adrɔ̃ na ye o, alo meva nyadrɔ̃ƒea o hã la, mina ŋkeke adre si me wòate ŋu abia le be woagbugbɔ nyaa adrɔ̃ na ye la nava yi kokoko.</p>
<p id="p58" data-pid="58" class="sb">31. Ele be hamemetsitsiwo ƒe ha ƒe ɖoɖowo gbɔ kpɔla nakpɔ egbɔ be gbeƒãɖeɖea sɔ hewɔ ɖeka kple habɔbɔa ƒe mɔfiamewo. Hamemetsitsi aɖe naxlẽ gbeƒãɖeɖea. Ale si gbeƒãɖeɖea ayii ye nye esi: <strong>“[Asimasi] meganye Yehowa Ðasefo o.”</strong></p>
<p id="p59" data-pid="59" class="sb">32. Amea ɖeɖe le haa me adze egɔme tso gbe si gbe woɖe gbeƒãe na hamea be amea meganye nɔvi o. Le <span id="page102" class="pageNum" data-no="102" data-before-text="102"></span>ɣeyiɣi si womeɖe gbeƒãe haɖe o me la, nu gbegblẽ wɔlaa magaɖo nya ŋu le kpekpeawo me, axɔ ŋgɔ le gbedodoɖa me, alo be subɔsubɔmɔnukpɔkpɔ tɔxɛwo nanɔ esi o. (<a class="xt" data-xtid="177" href="jwpub://p/EW:1102014946/15:167-18:291"><em>od </em>axa 154</a>) Hame ɖeka me ko woawɔ gbeƒãɖeɖe sia le.</p>
<p id="p60" data-pid="60" class="sb">33. Ʋɔnudrɔ̃kɔmitia nazã ameɖeɖelehame ƒe agbalẽviwo atsɔ <strong>ana nyanya alɔdzedɔwɔƒea <em>enumake. </em></strong>Mixlẽ mɔfiame siwo le agbalẽviawo dzi eye miazɔ ɖe wo dzi pɛpɛpɛ ne miele nya siwo miaɖo ɖe alɔdzedɔwɔƒea ŋlɔm.</p>
<p id="p61" data-pid="61" class="sb">34. Ne wowu nyaa nu keŋkeŋ vɔ la, ele be ʋɔnudrɔ̃kɔmitia ƒe zimenɔla natsɔ nuŋlɔɖi siwo hiã, nyatakaka veviwo, nyaa ŋuti numeɖeɖe tsitotsito, kple S-77 ƒe agbalẽviawo ade agbalẽkotoku si nu woatre me ada ɖe hamea ƒe nya ɣaɣlawo dzraɖoƒe. Le nuŋlɔɖi siawo dede agbalẽkotokua me vɔ megbe la, naneke matsi ʋɔnudrɔ̃kɔmitia me tɔ aɖeke gbɔ o (nuŋlɔɖi siwo woawo ŋutɔ wowɔ le nyadrɔ̃ɣia hã le eme). Nu siwo woaŋlɔ ɖe agbalẽkotokua dzie nye esi: nu gbegblẽ wɔlaa ƒe ŋkɔ, ʋɔnudrɔ̃kɔmitia me nɔlawo ƒe ŋkɔ (woagblɔ wo dometɔ si nye kɔmitia ƒe zimenɔla), nyametsotso si wowɔ, kple ɣletiŋkeke si dzi nyametsotsoa te dɔwɔwɔ.<ins><wbr />—Kpɔ September 7, 2011 ƒe lɛta si woŋlɔ na hamemetsitsiwo ƒe hawo katã hena mɔfiame yeye siwo li ku ɖe ale si woadzra nuŋlɔɖi ɣaɣlɛwo ɖoe ŋu.</ins></p>
</div>
</div>
</div>
<p id="p62" data-pid="62" class="sb"></p>
